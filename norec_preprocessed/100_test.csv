text,label
"Powers S02 E01-03
Playstations tv-satsing sparar seg til fant. 

Powers er Sony sin første Playstation Originals – seriar laga for å visast i konsollens strøymeteneste – basert på teikneseria med same namn av Brian Michael Bendis og Michael Avon Oeming. 
Ein politiserie, med superheltar. 

I første sesong såg vi Christian Walker (Sharlto Copley) – tidlegare «Power», no vanleg, bitter politidetektiv – og Deena Pilgrim (Susan Heyward) – vanleg politidetektiv utan erfaring med superkrefter – kome inn i rytma som påtalemakt i spesialdivisjonen for superheltrelaterte saker. 
Walker møtte tidlegare vener, fiendar og mentorar, og lærte opp Pilgrim i superkreftene si verd. 

Men veldig bra var det ikkje, sånn totalt sett. 
Og superheltane reddar ikkje dagen denne sesongen heller. 

Maktvakuum etter død superhelt 

Andre sesong byrjar med drapet på Retro Girl, ein superhelt frå 70-talet og Los Angeles store forsvarar, med kjærleiksband til Walker. 
Drapet fører til eit maktvakuum i byen, og diskusjon omkring den føderale lovlegheita og fridomen til superheltar og -skurkar – igjen, ikkje heilt ulikt verken Captain America: Civil War eller Batman v. 
Superman: 
Dawn of Justice. 

Produksjonsverdien er nesten litt artig. 
På den eine sida ser det ut som ein litt billeg network-serie frå CBS eller liknande, på den andre sida bannar og knullar dei som om det var HBO. 
Det er gøy å sjå det som nesten må oppfattast som eit hybriduttrykk i TV-serieverda oppstå i gapet som nye plattformar – her Sony Playstation Network – skapar. 

Powers lir diverre framleis mest under manglande styrke i skodespelet. 
Det er ikkje nok pondus bak dei mange dramatiske situasjonane som historia legg fram, og scener minner ofte meir om B-skrekkfilmar frå 90-00-talet enn ein tv-serie laga av ein av verdas største mediebedrifter. 

Fin verd, men veldig usamanhengande 

Plottet og verdsbyggjinga er framleis godt fungerande, det er interessant å sjå korleis ei vanleg verd – betrakteleg meir normal enn Marvel eller DC sine filmunivers, og også mindre karikert enn variantar som Kick-Ass – hadde reagert på folk med superkrefter. 

Spesielt artig er inkluderinga av superheltfans, groupies som famnar om sine heltar til den grad at dei vil vere dei, og selskapa som vil utnytte merkevara til superheltane. 
Det er omtrent slik eg ser for meg at det hadde hendt i røynda. 

TV-serien hadde vanskar med å samle seg til eitt heilskapleg univers under showrunner Charlie Huston – som etter frustrasjon forlot prosjektet etter første sesong – og inntil vidare ser det ikkje ut som om dei resterande produsentane har klart å få det til i andre sesong heller. 
Då hjelper det heller ikkje at dialogane kjennest ut som dei er togge ferdig og spytta ut av dei mange politiseriane som Powers skal vere eit svar på. 

Sharlto Copley reagerer på dette ved å prøve å spele i ein endå meir hardbarka serie enn resten av skodespelarane. 
Der andre snakkar relativt bedageleg, om enn med ei viss spenning, kjenner eg nærast blodårene rundt auga til Copley dunke mot skjermen når han hvesar replikkane sine. 
Resten av skodespelarane er i NYPD Blue, Copley er derimot i Sin City, nokre av skurkane er moglegens frå The Tribe. 

Pinleg dårlege effektar 

I ein sekvens nyttast tre ulike versjonar av akkurat det same effektklippet, spegelvendt den eine gongen for å skjule det for sjåaren. 
Scena der Calista (Olesya Rulin) prøver ut kreftene sine bleiknar i forhold til Youtube-prosjekt med betrakteleg lågare effektbudsjett. 
Her har nokon spart for mykje pengar for sitt eiget beste. 

Sony Playstation har full makt over eiget domene, og tydeleg nok pengar til å hente inn eit interessant prosjekt som flaggskip for strøymetenesta si. 
Dernest forsøker dei å lage ein billeg versjon av superhelt-CSI, eit serieunivers som i 2016 – etter 18 år på lufta – er fullstendig kansellert. 

Det finst fleire uavhengige alternativ til Marvel og DC sine teikneseriar som er verdt å ta ein kikk på – men hittil er det ikkje til tv-versjonen av Powers vi skal late vere leiestjernene våre, dei vi ser opp til. 
Då lyt ein heller peike på Preacher eller, om me først er i politiseriepastisjland, IZombie. 

Powers kan sjåast av Playstation Plus-medlem i Norden utan ekstra kostnad, og kan også visast på Viaplay i Norden. 
",0
"Saknad S01
Uengasjerende krim fra det svenske bibelbeltet. 

Det er lite som fenger i Colin Nutleys (Änglagård, Under solen) krimdramaserie Saknad. 

Her brukes basisingredienser fra den nordiske krimoppskriften med lukkede religiøse miljø, et hemmelighetsfullt lokalsamfunn og en tilreisende etterforsker. 

Dessverre er hverken krimmysteriet eller relasjonsdramatikken noe mer enn vasne variasjoner over problemer og ondskap som har blitt behandlet bedre før. 

De beste seriene innen nordisk noir har brukt sjangerens tone, tema, motiver og fargepalett som et fundament for å lage uhyggelige samfunnsskildringer og fortelle magekriblende drapsgåter. 

Saknad bruker sjangeren som en krykke, og har ikke oppnådd mer enn å kjede meg med uengasjerende miljøskildringer og en tam drapsgåte når den halter seg over målstreken etter fire episoder. 

Skjønner tidlig hvor vi skal 

Storbyetterforskeren Maja Silver (Helena Bergström) vender tilbake til sin hjemplass, et tettsted i det svenske bibelbeltet, for å forsøke å gjenoppta kontakten med sin datter. 

Da hun ankommer hjembyen blir hun gjennom en serie plottpraktiske tilfeldigheter plassert midt i en drapsetterforskning. 
Her må hun balansere det kompliserte forholdet til sin datter, kjempe mot en gammel rival på arbeidsplassen, lære opp en ung og godlynt partner, snakke ut med en tidligere elsker og pirke hull i fasaden på det lokale frikirkemiljøet som kan skjule både mord og kidnappinger. 

Ja, når du dytter alt dette inn på fire ganger 45 minutter, så blir det ikke tid til så mye mer enn å gjennomføre scenene. 
Det gjøres med kunstig enkel dialog, opplagte konfliktlinjer og et knippe frustrasjonsutbrudd som skal markere med all tydelighet hvor følelsesladd alt dette er for den hjemvendte etterforsker. 

En utvannet noir 

Helena Bergström har karisma nok som skuespiller til at hun skaper øyeblikk av godt selskap. 
Men hverken manus eller det øvrige rollegalleriet gir Bergström nok å jobbe med til at hun kommer seg ut av den konvensjonelle etterforskerfasaden. 
Serien klarer ikke å gi hverken stemning, dybde eller interessante skildringer av den lille svenske småbyen med alle hemmelighetene. 

Majas konflikt med sin gamle rival er spesielt skuffende. 
To skuespillere som Helena Bergström og Anna Bjelkerud burde fått mer å spille på i sin tungvekterkamp som byens to sterke kvinnelige ledere – i stedet blir det en halvkvedet krangel som bruker store bokstaver på å si veldig lite. 

Johan Widerberg er en skuespiller som bringer intensitet og tilstedeværelse til den ekle pastor Stein. 
Men rollen er så flatt skrevet og dialogen så karikert, at selv seriens mest motbydelige aldri blir mer enn en pappfigur. 

Å gå etter lukkede religiøse miljø er en velbrukt motiv i skandinavisk krimdramatradisjon, senest i danske Flaskepost fra P og svenske Modus, men her henter bare Colin Nutley fram klisjeene for å skape et lag av uhygge og ulmende taushet i lokalsamfunnet. 

Det finnes troverdig mørke i slike miljøer, men ondskapen som avsløres i serien er for tafatt i sin mystikk og forklaring til at den fester seg. 
Her låner Saknad stemninger og motiver fra 90-tallsthrillere som Seven og Nattsvermeren, men det tilsynelatende groteske og forvrengte smøres for tjukt på og blir til overdrevne kulisser for en skuffende enkel løsning. 

Den populære nordiske noir-sjangeren har ikke blitt beriket av nyskapende eller veldig fengende storserier det siste året – det begynner å bli en stund siden kunstneriske suksesser som Forbrytelsen og Broen ga Skandinavia en egen serieidentitet. 

Og når Saknad rusler bort til sjangersamlebåndet og plukker med seg grått dagslys, kamerakjøringer over skoglandskap, overengasjerte etterforskere og mørke familiehemmeligheter så er det et tydelig tegn på at sjangeren er i ferd med å bli både utvannet og statisk i formen. 

Saknad har premiere 1. januar på C More og TV 2 Sumo. 
",0
"MacGyver S01 E01 – E03
Et makkverk. 

Nyinnspillingen av MacGyver er en tafatt og slurvete utført actionserie som gjør lite annet enn å ødelegge den oppfinnsomme actionheltens gode navn og rykte. 

All karismaen Richard Dean Anderson ga hovedrollefiguren på 80- og 90-tallet er polert bort i Lucas Tills glatte versjon. 
Og overbevisningskraften originalserien hadde om at lommekniven er mektigere enn sverdet er skylt bort i denne totalt unødvendige gjenopplivingen. 

Globetrottende hemmelig agent 

Sammen med den skyteglade muskelbunten Jack Dalton (George Eads) og den gatesmarte dataeksperten Riley (Tristin Mays) reiser Angus MacGyver (Lucas Till) verden rundt for stoppe terrorister og frigjøre snille folk fra fangenskap. 

Her er det lite tid til å bygge opp trusler en virkelig bryr seg om, og manusarbeiderne slutter å utvikle skurkene i det de har skrevet inn ""type terrorist"" og ""land de kommer fra"". 

MacGyver forlater andre overdrevne krimserier som Bones og CSI på perrongen når det gjelder fiksjonstroverdighet, og drar den strikken ut i parodien. 
På 30 sekunder har teamets superhacker funnet en terrorist ved å koble sammen alle verdens kamera, og kjøre et annsiktsgjenkjennelsesprogram. 
Jadda, fort i svingene er en underdrivelse når denne serien bestemmer seg for å hoppe videre i handlingen. 
Jeg tåler ganske mye når det gjelder håpløse snarveier, men dette blir bare dumt. 

Kjedelig fysikk og dårlig kjemi 

En av hovedstyrkene til originalserien var bruken av naturfag som våpen mot skurkene. 
MacGyver klarte med diverse husholdningsprodukter og god kjennskap til Newtons lover å redde dagen med finurlige triks som hadde rot i fysikkboka. 

Dette er et grep nyinnspillingen forsøker å gjenskape, lommekniven er produktplassert i første scene, men eksperimentene blir aldri mer enn en billig gimmick serien desperat kaster rundt seg for å få en liten smak av smart. 

Problem nummer en er at serien har forlatt hovedpersonens gamle prinsipp om at det er bedre med never og naturfag enn maskinpistoler. 
MacGyver selv skyter riktignok ikke noen, men han reiser alltid sammen med en snikskytter, og han har null kvaler med å kaste bomber på folk. 

Problem nummer to, og mye verre, fysikken fenger ikke. 
Bilspeil pluss sol får ammunisjonslager til å eksplodere, sier fortellerstemmen til MacGyver. 
Men situasjonene mangler kløkten, situasjonsoppbyggingen og iderikdommen som gjorde originalserien til en suksess. 

Kjemien mellom skuespillerne er påtatt jovial og dårlig skikket til å treffe den lune og fartsfylte tonen det siktes etter. 
Verst er Phoenix 
Foundation-sjefen Patricia Thornton (Sandrine Holt) som er stiv som en stokk i sin versjon av rollen Dana Elcar gjorde med varme og personlighet på 80-tallet. 

Og selv om George Eads har tatt med seg noe av CSI-sjarmen sin, så er det et statisk og replikkmasete buddy-samspill mellom hans Jack Dalton og den unge MacGyver. 

Skuespillerkjemien kan gå seg til i løpet av sesongens 22 episoder, men jeg kommer ikke til å henge med lenge nok til å finne ut det. 

Det er bare å innse at nyinnspillinger og fortsettelser av gamle serier er en stor del av underholdningstilbudet i 2017. 
Spinoff-serien 24: Legacy kommer neste uke. 
Men hvis slike seriegjenbruk skal ha livets rett, så må de lages ut fra en viss peiling på hvorfor originalseriene var bra. 

Serieskaper Peter M. Lenkov (som også står bak nyinnspillingen av Hawaii Five-0) har bare laget en slapp seriesuppe som utnytter MacGyver-navnet for å selge et makkverk som hverken står på egne bein, eller klarer å servere meg et fnugg av nostalgi for originalen. 

MacGyver har premiere på TV 2 Zebra lørdag 4. februar. 
Pilotepisoden ligger ute på TV 2 Sumo nå. 
",0
"Iron Fist S01 E01 – 06
Iron Fist er en skuffelse. 

Netflix sin fjerde serie fra Marvel Cinematic Universe er på plass, og denne gangen er det The Iron Fist som får boltre seg i New Yorks gater. 
Men dessverre har ikke Netflix fått til kombinasjonen av indre konflikt, superheltkrefter og en mystisk skurk like godt denne gangen. 

Iron Fist holder ikke samme kvalitetsnivå som Daredevil, Jessica Jones eller Luke Cage, og fremstår tidvis som en parodi på asiatiske kampsportfilmer. 

At hovedrolleinnehaver Finn Jones (Game of Thrones) er en blåøyd og lyshåret kung fu-mester er også et problem for seriens troverdighet, og gir meg en vond smak av kulturell stjeling i munnen. 

Serien har en dose sjarm, som gjør den mer underholdende og overkommelig å se, men dette er på ingen måte noen ny kunstnerisk suksess fra Marvel og Netflix. 

Forsvunnet riking returnerer 

Finn Jones spiller Danny Rand, arvingen til det verdensledende milliardselskapet Rand Enterprises. 
Som tiåring forsvant han og foreldrene i en flystyrt over Himalaya, men nå, femten år senere, dukker han plutselig opp igjen. 

Med enestående kampsportferdigheter og magiske evner i bagasjen, må han bekjempe den eldgamle ondskapen han er skjebnebestemt å møte, samtidig som han må finne sin plass i det moderne samfunnet han har vært borte fra så lenge. 

Denne eldgamle ondskapen er ingen ringere enn den mystiske ninjaorganisasjonen The Hand som vi møtte på i Daredevil. 
Det er igjen Madame Gao og heroinet hennes som må stanses i Iron Fist, samtidig som noe mer okkult også er på ferde. 

Blir parodisk 

Fortellingen om den unge rikmannsgutten som får superkrefter og et høyere kall med på kjøpet er en klisjé i superheltsjangeren. 
Dette trenger ikke nødvendigvis å være negativt, så lenge historien fortelles på en god måte. 

Dette kunne jo vært en spennende historie, men et dårlig skrevet manus, grunne rollefigurer og varierende skuespill, gjør imidlertid at Iron Fist ikke klarer å engasjere meg ordentlig. 

Serien låner mye fra tradisjonelle asiatiske kampsportfilmer, men ender mer opp som en parodi enn en hyllest. 

Finn Jones skal spille en overlegen mester i kinesisk kampsport, og må levere typiske “master-replikker” han ikke har tyngden til. 
Det blir rett og slett flaut når han kommer med fraser som: 
“the dojo is a place of respect, but you chatter like monkeys”, og “if you want the truth, hold no opinions”. 

Vent, er det parodien Kung Fury jeg ser på? 

Problematisk hovedfigur 

Og det er nettopp Finn Jones som er mitt største problem med Iron Fist. 
Ikke fordi han ikke klarer å heve et kleint manus til et høyere nivå, men fordi han er med på å opprettholde ukulturen med kulturell appropriasjon i Hollywood. 

Tegneseriefiguren Iron Fist dukket først opp i Marvels univers på 70-tallet, og datidens forestillinger om asiatisk kampkunst og kultur preger TV-serien. 
Det verste er forestillingen om den hvite mannen som lærer kunsten fra sine asiatiske mestere, og ender opp som den virkelige mesteren. 

Når Danny kommer til New York møter han karatemesteren Colleen Wing, spilt av Jessica Yu Li Henwick. 
Scenen der Danny, som bedriver wushu (kinesisk kampkunst kjent som kung fu) skal belære Sensei Wing om hvordan hun heller bør slåss, er så ubehagelig at jeg holdt på å spise opp puta der jeg satt i sofaen. 
Til info så er karate en japansk kampsport. 

Etter all kritikken som har haglet om “whitesplaining” i Hollywood de siste årene, synes jeg det er rart at Netflix ikke ser problematikken her. 
Hvorfor benyttet de ikke denne anledningen til å modernisere tegneseriefiguren? 

Det hadde da ikke vært ødeleggende for tegneseriens kanon om Danny Reed hadde vært en rikmannsgutt med asiatiske aner, og det hadde gjort serien mer spiselig og mindre respektløs mot kunsten og kulturen den låner. 

En skuffelse 

Selv om du klarer å lukke øynene for den ovennevnte problematikken, så er Iron Fist likevel en skuffelse fra Netflix og Marvel. 
Kung fu og karate er naturligvis i fokus, men serien når ikke sjangeren den etteraper opp til knærne engang. 
Slåsskampene er trege og ser for klippet og koreograferte ut. 

Serien spriker også i for mange retninger og klarer heller ikke å bygge opp rollefigurene på en god måte. 
De er for endimensjonale til at de blir interessante å følge, utvikler seg lite, og du blir ikke særlig bedre kjent med dem i løpet av seriens seks første episoder. 

Colleen Wing er den mest spennende rollefiguren i serien, men heller ikke hun er skrevet godt nok. 
Hun blir aldri så mye mer enn Dannys hardtslående sidekick, og vi får vite lite om hva som motiverer henne. 

Henwick og Jones har imidlertid svært god kjemi, og med unntak av tidligere nevnte scene så koser jeg meg når de er på skjermen samtidig. 
Finn Jones har også en naturlig sjarm som gjør seg godt, og som bringer varme inn i seriens univers. 

De som likte de mer overnaturlige elementene med Daredevil får mer å kose seg med i Iron Fist, og det bygger seg opp til en spenningstopp så i lende midtveis i sesongen. 

Når vi kommer så langt synes jeg det begynner å bli mer spennende, og jeg er nysgjerrig på hva som skal se videre. 
Derfor kommer jeg til å se ferdig Iron Fist, men jeg må nok knipe øynene igjen i skam flere ganger for å komme meg gjennom serien. 

(Anmeldelsen er basert på 6 av 13 episoder). 
",0
"Prison Break S05 E01 – E02
Konspirasjonsporno på lavt nivå. 

Michael Scofield er i live, og han er… 
i fengsel. 
Rart det der. 

Men er han egentlig i live? 
Det er ikke godt å si. 
I kjent stil er ingenting som det ser ut til å være i Prison Break. 
Svaret får man sannsynligvis ikke før siste scene i siste episode. 

Etter et opphold siden 2009 gjør serien comeback. 
Jeg var, for min del, overbevist om at serien virkelig hadde utspilt sin rolle mot slutten av 2000-tallet. 
Etter å ha sett to episoder av sesong 5 tenker jeg fortsatt det. 

Samme gamle 

Denne gangen utspiller brorparten av handlingen seg i det borgerkrigsherjede Jemen. 
Vi får et gjensyn med kjente figurer som Lincoln, Sara, C-Note, Sucre og T-Bag. 
I tillegg blir vi kjent med en rekke arabiske stereotyper. 

Som i tidligere sesonger skjer det noe absolutt hele tiden. 
Det skal Prison Break ha. 
Det som skjer er ikke nødvendigvis veldig interessant, men tempoet er i hvert fall på topp. 

Den narrative filosofien i Prison Break lever også videre: 
En voldsom cliffhanger like før reklamepausen, et tilsvarende antiklimaks like etter. 

I tidligere sesonger av serien klarte den å lure meg til å tro at jeg faktisk brydde meg. 
Denne gangen klarer jeg å overstyre disse impulsene fra øglehjernen min. 
Det er en tvist i hver scene, men jeg bryr meg ikke. 

Lyspunktet er en pedofil nynazist 

Skuespillet er vanskelig å bedømme. 
Manuset og selve rollefigurene gir ikke mye rom for å imponere. 
Det er vanskelig å forlange stort mer av Wentworth Miller, når han spiller en figur som egentlig bare går rundt og myser mot ting. 

Den gærne T-Bag, spilt av Robert Knepper, er det største lyspunktet i serien. 
T-Bag har tilsynelatende forandret seg, og vil leve et mer lovlydig liv. 

Knepper tilfører litt etterlengtet krydder hver gang han ankommer skjermen. 
I de første to episodene er han dessverre sjeldent å se, men serien legger opp til at han skal bli en del av handlingen på et tidspunkt. 

Samme dritten, nytt fengsel 

Det kan selvsagt hende at Prison Break vil overraske utover i sesongen, men etter starten å dømme ser det mørkt ut. 
Det er de samme figurene, det samme premisset, de samme logiske bristene og den samme actiontunge konspirasjonssmørja. 

Selve fengslet er for så vidt nytt, men de klarer ikke å gjenskape den klaustrofobiske følelsen som gjorde den første sesongen populær. 

Det finnes en plass i verden for Prison Break sesong 5. 
Noen ganger er hjernedød konspirasjonsporno nøyaktig det man er på utkikk etter. 
Jeg får likevel ikke til å kalle det god tv. 

Prison Break har norsk premiere 6. april klokken 22.00 på Viasat 4, og kan følges på Viaplay fra 5. april. 
",0
"Dungeon Keeper
Et skrekkens eksempel på hvor galt det kan gå. 

Debatten om hvorvidt «Free 2 Play»-modellen (F2P) bidrar til en mer levedyktig spillbransje eller om den uthuler kvaliteten på spillene har pågått i mange år. 
Det er mange gode eksempler på spillutviklere som på godt vis bruker mikrotransaksjoner til å gi billige og tilgjengelige spillopplevelser til et stort publikum – og det finnes eksempler på det motsatte. 

Uten kjennskap til de originale Dungeon Keeper-spillene (1997 og 1999) ville jeg latt iOS og Android-versjonen passere som nok et spill i samme klasse som Farmville og Clash of Clans. 

Grunnkonseptet i Dungoen Keeper-spillene er at du tar kontrollen over en «dungeon» – en hule – hvor du kan styre dine undersotter, bygge en underjordisk landsby og ale frem monstre som kan kjempe mot de godes krefter. 
Ved bruk av humor og fiffige motsetninger snur spillet den klassiske helterollen på hodet, nå er det du som er ondskapens representant på jorden. 

Utilgivelig uthuling av spillkonseptet 

Med små hjelpere, Imps, kan du grave ut ganger og rom. 
Ved å bygge verksteder, sovehaller, kyllingfarmer, treningsrom og så videre, tiltrekker du deg stadig sterkere skapninger fra helvetes dyp. 

I de originale spillene var den mørke humoren og det velbalanserte designet en fryd å leke seg med. 
Utfordringene kom på rekke og rad, det var mye å utforske og mye å oppdage. 

I mobilversjonen anno 2014 har skaperne fjernet funksjoner, med mål om at du skal bruke penger på å kjøpe virtuell valuta for å få fart på spillopplevelsen. 
En kynisk uthuling av spillseriens utgangspunkt. 
Det er utilgivelig. 

Helt fra starten, i opplæringsfasen, innprenter spillet hvordan du kan bruke krystaller (i spillet «gems») til å gjøre ferdig oppgaver som ellers ville tatt lang tid. 
Helt fra starten blir du indoktrinert i hvordan disse krystallene lar deg hoppe forbi de lange ventetidene. 
Når spillet først slipper deg løs på egen hånd er det nærmest umulig å føle fremdrift uten dem. 

Det bør ikke være overraskende for deg som leser dette at jeg er sterkt negativ til måten F2P-modellen uthuler spillbransjen. 
Samtidig er det viktig for meg å understreke at det ikke er mikrotransaksjonene i seg selv som er problemet, men måten noen spillskapere nå legger dette til grunn for sin designfilosofi. 

I tilfeller som Dungeon Keeper (iOS og Android) er det ikke ønsket om å lage et best mulig spill som driver utviklingen. 
Det er ønsket om å maksimere profitten fra hver enkelt bruker. 

Dette er et fundamentalt skifte vekk fra en virkelighet hvor de beste ideene og de beste personene er dem som får suksess. 

Kjøp heller originalen 

Utgiveren bak nye Dungeon Keeper uttalte for flere år siden at alle deres større spillfranchiser i fremtiden skulle ha F2P-muligheter. 
Om det betyr at majoriteten av spill som får funksjonalitet fjernet slik at spillere kan kjøpe seg tilgang gjennom mikrotransaksjoner, går vi en mørk spillfremtid i møte. 

Path of Exile fra Grinding Gear Games og DOTA 2 fra Valve er to eksempler på spill som på ulik måter ikke ødelegger spillopplevelsen totalt ved å ta i bruk mikrotransaksjoner. 
Det er med andre ord noen utviklere som med etikk og måtehold bruker F2P-modellen på en bedre måte. 
EA og Dungeon Keeper (iOS og Android) er ikke en av dem. 

Dette spillet tråkker på arven etter Dungeon Keeper. 
Bruk heller 30 norske kroner på nettstedet Good Old Games og kjøp en DRM-fri utgave av det første spillet inkludert utvidelsespakken. 
",0
"Goat Simulator
Reinspikka – og uferdig – spillgalskap. 

Alt startet med noen rare YouTube-klipp. 
Et spill hvor du tar kontrollen over en geit som er «up too no good»? 
En festlig konsept. 

Utviklerne bak Goat Simulator – Coffe Stain Games – har gjort et genitrekk. 
Ved å flyte på bølgen av oppmerksomhet og omtale i sosiale medier har spillselskapet fått gratis reklame verdt flere millioner av dollar. 
Derfor bestemte de seg også for å smi mens jernet var varmt og gi ut et uferdig spill. 

Ja, utviklerne har sågar forsøkt å slå en vits på bekostning av nettopp dette og lister i den digitale nettbutikken Steam følgende som en av spillets innsalgspunkter: 

«MILLIONS OF BUGS! 
We're only eliminating the crash-bugs, everything else is hilarious and we're keeping it.» 

Å unnskylde åpenbare feil med at det er morsomt holder ikke i min bok. 

Morsommere å se på enn å spille selv 

Du tar kontrollen over en ... geit ... i tredjepersonsperspektiv, og rusler omkring i en liten åpen spillverden. 
Med geita kan du dulte borti ting eller brukte geitetunga til å plukke opp noe. 
Kommer du borti en bensinstasjon, går den til himmels, eller hopp over gjerdet til et senter som forsker på antigravitasjons, og du kan fly. 
Begge disse to nevnte mulighetene vises frem i den svært mye delte traileren og er blant høydepunktene – som er det er få av. 

I løpet av knappe tjue minutter gikk jeg lei. 
De umiddelbare fnisetoktene gikk over så snart jeg forstod at spillet ikke inneholder et rammeverk for opplevelsen. 
Utover å skape kaos, og samle overdrevne trofeer for overdrevne handlinger, makter ikke Goat Simulator å skape motivasjon til å utforske galskapen. 

Kontrollsystemet er upresist og vanskelig å bruke, og bidrar til at spillutvikleren Coffee Stain Studios har begått – i mine øyne – en kardinaltabbe. 

Goat Simulator er et spill det er morsommere å se på Youtube enn å spille selv. 

Dette kunne vært et spill som med sin Youtube-/Reddit-/meme-aktige tilnærming kunne gitt spillkomedier en ny løft. 
Men Goat Simulator er et halvferdig spill som forsøker å forklare feilene og svakhetene med absurd humor. 
Coffee Stain Studios har ikke utnyttet muligheten til god satire og endt opp med et forglemmelig spill. 
Spar dine kroner, kjøp en frossen pizza, se videoklipp på YouTube, og før du er ferdig med å spise opp maten er du også ferdig for godt med spillet. 

Goat Simulator er et mislykket spilleksperiment 
",0
"The Amazing Spider-Man 2
Superheltspill med laber kvalitet. 

OBS! 
Bildene brukt til å illustrere denne anmeldelsen er promobilder hentet fra spillets nettside. 
Forskjellen i kvalitet på grafikk mellom disse bildene og den testede Playstation 4-utgaven av spillet er betydelig. 

Hvorfor kan ikke en spillutvikler overraske med et godt filmspill? 
Gang etter gang, år etter år, slippes spill knyttet direkte til en stor blockbusterfilm – og gang etter gang, år etter år, er resultatet begredelig. 

Rocksteady Games og Warner Bros. har vist at det er mulig å ta en velkjent franchise og skape fabelaktige spillopplevelser. 
Batman: 
Asylum (5), Batman: 
City (6) og Batman: 
Origins (5) er alle gode spill basert på universet til – og produsert samtidig som – Christopher Nolans blockbusterfilmer. 

The Amazing Spider-Man 2 er skapt for å følge filmen med samme navn og er et eksempel på det motsatte. 

Sving deg gjennom Manhattan 

Før jeg går helt i kjelleren, la oss se på det positive først. 
Er det en ting jeg har hatt lyst til – lenge – så er det å svinge meg mellom skyskraperne i New York i et spill. 

Å føle vinden blafre i det Spider-Man snitter tupeene til bankfolka i Wall Street, bare for å slippe taket i edderkopptrådene og sveve høyt over takene – dette får jeg endelig mulighet til å The Amazing Spider-Man 2. 

Men, og det er et stort men: 
Byen er pregløs og folketom, det er ingen konsekvenser ved å ramle ned fra store høyde (du kan hoppe ut fra de høyeste bygningene og lande paddeflat på asfalten uten problemer), og kontrollsystemet er nærmest ubrukelig. 

Selv etter mange timer med målrettet øving, klarer jeg ikke unngå at Spider-Man smeller inn i husvegger eller ramler rett ned i biltrafikken i New York. 

Den første følelsen av skuffelse over ikke å kunne, eller klare, å svinge meg elegant gjennom storbyens gater, ble etter en stund erstattet med ren frustrasjon. 
Opplevelsen av mestring i spill er sterk, og kan i seg selv være en definerende faktor om ett spill er godt eller dårlig. 
Irritasjon over manglende mestring ødelegger spillopplevelsen. 

Fundamentet for mestring i spill er godt design. 
I The Amazing Spider-Man 2 er dette tidvis en fraværende kvalitet. 

Lav kvalitet på grafikk og omgivelser 

Byen, og spillverdenen, som omgir Spider-Man er heller ikke levende. 
Tilfeldige hendelser dukker opp omkring i gatene blant de høye bygningene, men opplevelsen av dynamikk og variasjon er ikke ofte nok til stede. 
Mange av de ulike oppdragene er like og gjentas med små variasjoner til det kjedsommelige. 
Ett eksempel er når du må dra en skurk ut av en bil på høyre side, neste gang på venstre side. 
For ofte gjentas samme type oppdrag flere ganger, bare på ulike steder. 

Kvaliteten på grafikken gir ikke inntrykk av at spillet er laget i 2013/2014, eller de siste fem årene for den saks skyld. 
Også på nestegenerasjonskonsollen Playstation 4 er figurbevegelsene unaturlige, ansiktene stivt animert, og omgivelsene vises med lavkvalitetsteksturer. 
Mens stemmeskuespillet holder et gjennomsnittlig nivå, gjenspeiler spillet ingen av følelsene i figuranimasjonene. 

Historien fokuserer, i likhet med filmen, på OsCorp og er i seg selv interessant for tilhengere av edderkopphelten. 
Men også historien brukes dårlig i The Amazing Spider-Man 2. Spillets ryktebarometer oppfordrer spillere til å utføre oppdrag og gjøre gode gjerninger, men for å dra fortellingen videre kan uforutsette – og obligatoriske – hendelser rive ned alt det du har brukt tid på å bygge opp i den åpne spillverdenen. 

Øyeblikkene av pur Spider-Man-glede, situasjonene hvor du som spiller føler at du er superhelten, er det langt imellom. 
Opplevelsen av frustrasjon overskygger spillets viktigste funksjon. 

Når selv ikke det å svinge ned Broadway i høy fart er morsomt er det noe fundamentalt galt med The Amazing Spider-Man 2. 

Selv om spillet også kommer ut på Nintendo 3DS, Android- og iOS-enheter er disse utgavene utviklet separat av andre studioer. 
Formatet endrer spillet i så stor grad at denne anmeldelsen kun gjelder konsoll- og PC-utgavene. 
",0
"Transformers:Rise of the Dark Spark 

Et elendig spill med få lyspunkter. 

Da High Moon Studios lanserte Transformers: War for Cybertron i 2010, omtalte jeg spillet som et helt greit skytespill og belønnet det med terningkast 4. 
Da oppfølgeren Fall of Cybertron kom i 2012 trillet Rune Håkonsen samme karakter, og mente spillet var «Maskinporno for fansen». 

I anledning filmen Transformers: 
Age of Extinction, som kommer på kino denne uken, har det kommet et nytt Transformers-spill. 
Denne gangen er det Edge of Reality som har stått for utviklingen, og med Transformers: 
Rise of the Dark Spark har de gitt ut et spill som skuffer. 

Rise of the Dark Spark bærer sterkt preg av å være et hasteprosjekt, dette er et dårlig balansert skytespill med utdatert grafikk, uengasjerende historie og generiske fiender. 

Tidenes dårligst anmeldte Transformers-film, går altså hånd i hånd med et tilsvarende elendig spill. 

Fattig historie 

I likhet med spillene i Cybertron-serien fordeler historien i Rise of the Dark Spark seg mellom Decepticons og Autobots, og du får spille med flere forskjellige figurer fra begge leire. 

Handlingen utspiller seg både på jorden og robotenes hjemplanet Cybertron, og i løpet av spillets 14 brett får du spille på begge sider av kampen om The Dark Spark, et mektig objekt som kan rive hull i dimensjoner og kontrollere universet. 

Mer enn dette trenger du ikke å vite om historien, for den er så dårlig skrevet at den hverken har sjangs til å underholde, interessere eller engasjere. 

Horder av generiske fiender 

Med bra spillmekanikk, varierte fiender og balansert vanskelighetsprogresjon kan et spill med en dårlig historie likevel være underholdende, Rise of the Dark Spark feiler imidlertid på alle disse punktene. 

Flere av brettene er dårlig planlagt og direkte stygge, blottet for visuelle detaljer, men fulle av grafiske glipper og steder du kan sette deg fast. 

Cybertron byr riktignok på et litt mer interessant miljø enn jorden, men uansett hvor du befinner deg flommer brettene over av generiske fiender. 
Etter omtrent tre minutter spilletid hadde jeg allerede fått en utmerkelse for å ha drept 100 soldater – det sier litt om hvor mange fiender Edge of Reality har stappa inn i brettene. 

På jorda møter du robotsoldater, mens robotinsekter er motstanderne på Cybertron, utover det ser fiendene stort sett like ut. 

Ubalansert 

Motstanderne er forøvrig ikke bare mange, de er også ekstremt uintelligente og stormer stort sett rett mot deg uten noen som helst form for taktikk. 
Den eneste utfordringen ligger i at de er mange og at du har begrenset med ammunisjon. 

Når en fiende som faktisk er litt vanskelig å få has på endelig dukker opp, er det gjerne uten noe som helst forvarsel. 

Vanskelighetsgraden er svært ubalansert og stiger ikke i takt med at du for eksempel nærmer deg en boss. 
Etter at du har plaffet ned en horde av enkle motstandere kan du plutselig møte på én tøff fiende som knerter deg, slik at du må starte den ville skytefesten på nytt. 
Det blir fort ensformig og kjedelig. 

Bedre flerspillerdel 

Noen få lyspunkt finnes det heldigvis i Rise of the Dark Spark. 
Flerspillerdelen kalt «Escalation» er faktisk litt underholdende, og Transformer-fans kan glede seg over at man kan spille med et stort utvalg av både Autobots og Decepticons – og til og med Dinobots! 

I 15 runder skal du og laget ditt, som kan være både venner, eller tilfeldige spillere, stå imot bølger av datagenererte fiender. 
Ulike forsvarsmekanismer er tilgjengelige på de forskjellige brettene, som for eksempel ammunisjonstårn, helbredelsesstasjoner og kanontårn. 

Det er ingen tvil om at Escalation er artigere enn spillets kampanjedel, men også her føles spillopplevelsen ensformig etter hvert. 

Fiendene dukker gjerne opp på steder det er lett å ta dem ut før de når deg, slik at du og laget ditt kan stå på samme punkt og skyte vilt i runde etter runde uten store problemer. 

Annerledes erfaringssystem 

Erfaringssystemet er et annet element i spillet som fungerer greit. 
Istedenfor et nivåbasert erfaringssystem, der nye ferdigheter åpnes opp når du når et nytt nivå, baserer spillet seg på belønningspakker. 

Du får kontinuerlig ulike utfordringer, som for eksempel å drepe et visst antall fiender med et spesielt angrep, når du spiller. 
Etter hvert som du fullfører disse utfordringene får du bellønningspakker med oppgraderinger for figurer og våpen, og også nye våpen og spillfigurer du kan bruke i flerspillerdelen. 

Systemet er litt rotete siden du får så mange pakker, som du må ut i pausemenyen for å åpne, men jeg synes likevel det fungerer godt. 
At belønningssystemet går på tvers av flerspiller- og kampanjemodusen er også et pluss. 

Ikke verdt penga 

Som du skjønner, er det ingen vits i å plukke opp Transformers: 
Rise of the Dark Spark hvis du ikke er en ekstremt stor fan av . 
Og selv spillere med et sterkt nostalgisk forhold knytta til figurene må nok legge godvilja til for å la seg underholde her. 

Det er synd at Edge of Reality tok over utviklingen av Transformers-spillene, for det virker ikke som om selskapet har hatt respekt for franchisens univers, eller fanskare. 

Så dropp Transformers: 
Rise of the Dark Spark – hvis du virkelig er sugen på en spillopplevelse med Autobots og Decepticons vil jeg heller anbefale Cybertron-serien – da vil du ihvertfall bli noenlunde underholdt. 

Spillet er testet på PS4. 
",0
"Cities XXL
Skamløs kopi av samme spill fra 2012. 

La oss bare si det som det er: 
Cities XXL er en nærmest reinspikka kopi av 2012-spillet Cities XL. 

Et nytt brukergrensesnitt, en forbedret spillmotor med støtte for flere prosessorkjerner, enkelte nye bygninger og enkelte visuelle endringer, er alt Cities XXL har å by på. 
Ellers er spillet helt likt forgjengeren. 
Utsalgsprisen på omkring 270 norske kroner er derfor uhørt (for dem som er raskt ute er det mulig å hente betydelige rabatter om du allerede eier de tidligere utgavene). 

Etter den tekniske katastrofelanseringen av SimCity i 2013 har en rekke mindre spillutviklere satset. 
Focus Home Interactive er ikke en av dem. 
De siste årene har de gitt ut marginale oppgradering på sitt originale spill, hver oppgradering med et nytt navn og en ny pris. 
Årets utgave, Cities XXL, er igjen en oppgradering som burde vært gratis for dem som allerede har forgjengeren i spillbiblioteket. 

Spillets positive sider overskygges av grådighet 

Har du aldri testet serien før, og beveger deg inn i Cities-spillene for første gang, er det verdt å bruke noen timer på å bygge opp din drømmeby. 
Spesielt om byggespill er innen for ditt interessefelt allerede. 

Enorme kart gir rom for å bygge store byer, en etterlengtet mulighet i SimCity som fungerer svært godt i Cities XXL. 
En oppgradert spillmotor går ikke lenger i stå når du har skapt din metropol, og de mange ulike landemerkene gjør spillet til en lekeplass for dem som ikke bare er ute etter en utfordring, men også vil bruke Cities XXL som en sandkasse. 

Helt i bunn befinner det seg med andre ord et godt fundament for et solid bybyggespill. 
Dessverre overskygges de positive aspektene av at spillet, slik det er i Cities XXL, ikke er noe mer enn en kopi av forgjengeren. 
Oppgraderingene bøter på de problemene som gjorde Cities XL fra 2012 til et dårlig simuleringsspill og burde vært inkludert uten ekstra kostnad. 

Å gi ut et flere år gammelt spill, med nytt navn og ny prislapp, gjør at spillutvikleren bør stille seg i skammekroken. 
",0
"Mighty No.9 

Lever på ingen måte opp til sin tunge spelhistoriske arv. 

Nostalgi er det hardaste rusmiddelet i verda. 
Det kan skape lukkekjensle av noko så lite som ei lukt, for ikkje å snakke om artige spel, leiker og moro ein hadde då ein var yngre. 
Mighty No. 
9 er eit forsøk på å utnytte dette. 
Det har dei ikkje fått til. 

Den populære folkefinansieringstenesta Kickstarter endte med å skaffe rundt 33 millionar kroner til spelet, rundt fire gongar så mykje som relativt nystarta Comcept spurte etter i 2013. 

Årsaken til givargleda? 
Nostalgi. 
Utan konteksten av at dette er ein åndeleg oppfølgjar til 80- og 90-talssuksessfranchisen Mega Man gir det knappast meining at dette spelet kjem ut i 2016, og håpet om å hente attende noko av godkjensla er eit viktig poeng. 

I likskap med Mega Man-serien er også dette spelet laga av Keiji Inafune. 
I likskap med Mega Man-serien er også dette spelet bygd rundt ei rekkje baner med eit gitt tema du i utgangspunktet kan velgje rekkjefølgja på sjølv, der ein boss på slutten av kvart brett gir deg ein spesiell eigenskap du kan bruke mot dei andre. 
Nokre ting er derimot annleis. 

I 2010 forlot Inafune japanske Capcom for å byrje si eiga greie. 
Og i mangel på lisens har han i prinsippet laga ein kopi av Mega Man. 
Difor speler du som Beck, den niande i serien av robotar laga av geniet Doctor White – og den einaste som ikkje har gjort opprør mot skaparane sine etter ei hending du forsøker å undersøke. 

Mega Man-serien byrja på seint 80-tal eit stormløp i plattformarspelsjangeren. 
Lettare inspirert av Mario, men med nok personlegdom og interessante mekanikkar til å inspirere andre igjen, vart det Inafunes første suksess – seinare fulgt av arbeidet på Onimusha og Dead Rising-serien. 

Mekanikken i Mighty No. 
9 har gått meir attende til det reine Mega Man Classic-designet, der du kan skyte framover eller hoppe. 
Borte er vegghoppinga frå Mega Man X-spela, men i staden har skliinga blitt utvida med eit krafthopp framover, som i tillegg kan absorbere halvutslåtte fiendar. 
Dei åtte første banene kan i stor grad ferdiggjerast sjølv utan ekstrakreftene du får undervegs. 

Teknisk fungerar dette fint, og kjennest som eit halvtungt Mega Man – spesielt kantgripinga som er notorisk upåliteleg. 
Men altså, det er 2016: 
Det er lov til å tillate at figurar kan skyte oppover eller på skrå no. 
Du kan òg spele i eit ulike utvalg modusar – frå fleirspelar, til utelukkande bosskampar, til reine utfordringsbaner. 
Sistnemnde er diverre meir inspirerte enn hovudbanene – med nokre få unntak – som er trist inspirasjonen teken i betrakting. 

Spelutviklarar verda over har blitt inspirert i sine fascinerte møter med Mega Man og dei andre 2D-plattformspela som kom på denne tida. 

Det norske selskapet Rain Games har til dømes gjort suksess på å vidareutvikle formelen for vår tid med spelet Teslagrad. 
Shovel Knight eller Super Meat Boy er andre. 
Med sjel og varme har dei laga spel som er frå denne sida av årtusenskiftet, sjølv om det er djupt forankra i grunnprinsippa frå Ijafunes ungdom. 

Mighty No. 
9 har ikkje komt seg vidare frå denne tida, og verken ser eller kjennest som det kostar 33 millionar kroner i 2016. 
Noko av problemet ligg nok i det tidlege valet om å gi det ut på praktisk talt alle eksisterande plattformar. 
Premieredatoar har blitt utsatt og utsatt frå utgangspunktet for over to år sidan, og skuffelsar undervegs har ført til vonbrotne Kickstarter-fans. 

I første omgang kjem spelet til Windows, Playstation 3, Playstation 4, Xbox One og Wii U – med 3DS, Playstation Vita, Xbox 360, Mac og Linux-versjonar framleis i uvisse. 
Det er mogleg dette spelet hadde tent mykje utviklingstid på å fokusere seg på færre plattformar. 

Resultatet er dermed eit spel som kjennest kutta til beinet. 
Figurar og animasjonar er verken samtidige eller med klassisk shwung, fiendar er ompakka versjonar av kvarandre og bossane er hosta opp frå 80-talsopphavet. 
Verst er keisamme og statiske mellomsekvensar. 

I staden ender Mighty No. 
9 opp med å lande ein stad i tidleg PS3-alder – og ser ut som det er laga for handholdte maskiner utan å eigentleg vere det. 
Det finst noko i dette spelet, men mest for speedrunning, og kanskje i hardnostalgiens namn. 
Diverre er banedesign og uttrykket verken eigenarta eller morosamt nok til å leve opp til arven. 

Trass iherdig forsøk, Beck er ingen Mega Man. 

Mighty No. 
9 vart testa på Playstation 
4. 
",0
"Sorry as, Kygo
... 
Dette var ikke særlig bra. 

Etter ett gjennomlytt har man egentlig fått nok. 
Dette var ganske som forventet, Kygo. 
Og det er synd for du er en jækla god produsent. 
Du grep den tropiske housen med stil og tok den fra Soundcloud til hitlistene, fra Fana i Bergen til de store arenaer verden over. 
Du var - og er - en pioneer sånn sett. 

Men singlene «Firestone», «Stole the Show» og «Stay» var ikke de helt store, hvis ser bort i fra de skyhøye streamingtallene da. 
Alle tre er nok så generiske og kjedelige. 
Den aller nyeste - hvor Kygo ble hyllet for å gjøre noe helt nytt (""Fragile"") - like så. 
Debutalbumet Cloud Nine setter to store streker under dette svaret: 
Kygos egne musikk er ensformig og ganske døv. 

Kygos musikk kan nærmest oppleves som matematisk skrudd sammen. 
Anonyme melodier, svake kubjeller i ekko og synkope, bongo og congas og selvfølgelig: 
Den karakteristiske en hånds-pianospillingen enten i sin naturlige form eller som panfløyte eller lignende. 
Elementene går igjen i alle låtene, nesten som en formel. 
1 + 1 er to, opphøyd i andre = en hit, eller? 

Se også P3s aprilsnarr: 
– Sikkert ein av dei tre beste låtane hans 

Kygo begynte i det små, eller kanskje med det beste. 
Remixer og editer av Marvin Gayes «Sexual Healing», James Blakes «Limit To Your Love» og Seinabo Seys «Younger». 
Remixene bygde dog på allerede veldig sterke melodier skrevet av noen av verdens største låtskrivere og så snart den unge bergenseren slapp sitt eget materiale («Firestone») kunne man se akillesen til den ellers så suksessfulle produsenten. 

Selv med navn som John Legend faller det hele igjennom. 
Stikkord: 
Kjedelig. 
Låter som «Not Alone» og «For What it´s worth» - med et tydelig Bon Iver og The XX-preg - trekker opp helheten, og det skal sies at de nevne låtene er ganske solide i seg selv. 
Dessverre døyver de ikke helhetsinntrykket av dette som en kjip, ensformig og lite nyskapende førsteplate fra Kygo. 

Som alle de 4-5 (!) singlene som allerede er sluppet fra skiva, skyller nok gjestene på Lektern ned resten av Cloud Nine med halvliteren til 95 kroner. 
Vi andre har nok verken tid, ork eller råd til den slags 
",0
"Bortkastet sjanse
En av Slottsfjells sprekeste bookinger fislet bort i ingenting på festivalens siste dag. 

Den lettere gåtefulle Atlanta-artisten Abra (navn og personalia holdes hemmelig) kaller seg ""hertuginnen av darkwave"", er tilknyttet rapkollektivet Awful Records og lager musikk som kanskje kan kalles en slags lo-fi-r&b, der skarphogde beats fra gårsdagens trommemaskiner går i klinsj med tung bass, febrile klanger og innsmigrende vokal. 
Særlig platen Rose, som ble sluppet i fjor, er lett å bli glad i når mye ""edgy"" urban musikk høres klin lik ut. 

På papiret er dette med andre ord et av de gledeligste innslagene på årets Slottsfjellfestival. 
Men så er dette med kartet og terrenget, da. 
På Baglerscenen lørdag ettermiddag er det definitivt noe som skurrer. 

Den ungdommelige, blide og dansende hovedpersonen gjør en fin figur, men hun er mutters aleine på scenen og får heller ingen drahjelp av det slunkne og daffe publikummet som har møtt opp. 
Da blir stemmprakten hennes eneste våpen, og den hever seg sjeldent over godkjent-nivået. 

Selv om strippede, tunge ""I Guess"" og den kantete praktlåten ""Roses"" lover godt innledningsvis, oppstår det aldri noen forbindelse mellom artist og tilhørere. 
Og uten å skulle gå inn i den ørkesløse debatten om hvorvidt musikk på boks kan utgjøre basis for en strålende konsertopplevelse (svaret er for ordens skyld ja): 
Hele opplegget blir for spartansk og lettvint til å bære selv 35 minutter. 

Det frister å elske Abra prinsipielt, i kraft av hvem hun er og hva hun gjør, og det er fullt mulig å tenke seg at dette hadde blitt en helt annerledes opplevelse på en intim klubbscene. 
Men når samtlige av de sju-åtte sangene låter mer distinkt og bedre i innspilt form enn på konsert, er det på høy tid å vurdere å utvide teamet med en person eller to. 

Flere anmeldelser fra Slottsfjell 2016: 
",0
"Anonyme melankolikere
Tiden har åpenbart løpt fra Massive Attack. 

Man kan saktens diskutere hvor godt deler av katalogen til Massive Attack står seg i 2016. 
Men Bristol-kollektivet (som med tiden har blitt duo) satte udiskutabelt sitt preg på nittitallet med et fantastisk debutalbum og to meget sterke oppfølgere - utgivelser som mer enn noen andre skulle definere det tvilsomme begrepet triphop (en sjangerbetegnelse gruppen forøvrig selv alltid har tatt avstand fra), som røft kan beskrives som en hypnotisk miks av dub, elektronika, soul og hiphop. 

Sånt blir det kjapt nostalgisk Øya-booking av. 
Og rett skal være rett: 
Pionérarbeidet til Robert Del Naja og Grant Marshall har infisert moderne urban popmusikk i såpass grad at dette gjenhøret kunne vært en aha-opplevelse - både for en ny generasjon og for de av oss som opplevde dem på høyden av karrieren. 

Dermed er det synd at avslutningen av Øyas første dag blir så spektakulært kjedelig. 
Gubbegretne ""United Snakes"" (som kan minne om The Beatles' ""Tomorrow Never Knows"", bare uten noe snev av melodi) hinter om nedturen, og den bekreftes raskt: 
Den eneste formildende kvaliteten ved dvaske ""Hymn Of The Big Wheel"" er det tilsynelatende evigunge reggaeikonet Horace Andy (65), som har bidratt som vokalist på mange av deres største øyeblikk. 
Den i utgangspunktet råtøffe ""Risingson"" høres ut som både band og vokalister knasket i seg en sovepille for mye før konsertstart. 

Slik fortsetter det en god stund, og det blir dessverre ikke stort bedre når bajasene i Young Fathers får bli med på seansen. 
Vel er samarbeidet ""Voodoo In My Blood"" det i særklasse mest engasjerende øyeblikket i løpet av konserten, men energien den yngre trioen bringer til torgs marginaliseres av retningsløsheten som ligger tjukt over settet. 

Det ""rockes"", ja visst, og det er ""mørkt"" (eller veldig hvitt), men på en så harry, endimensjonal og låtfattig måte at det etterhvert blir mer engasjerende å kikke på de forsøksvis samfunnskritiske og/eller humoristiske beskjedene som slynges ut fra skjermen på scenen enn å lytte til hva som faktisk produseres av lyd der oppe. 

Etterhvert kommer flere av høydepunktene fra både Mezzanine og Blue Lines, men det er kun ""Unfinished Sympathy"" - en av de vakreste låtene fra min (og din) eksistens på denne kloden, helt enkelt, og tilsynelatende umulig å føkke opp - som ikke føles som en blek avskygning av fordums storhet. 
Som siste låt ut blir det i seineste laget. 
Neste gang møtes vi i hodetelefonene mine. 
",0
"Sidræva samarbeid
Sia har lurt med seg Kendrick Lamar på årets mest intetsigende singel hittil. 

Australske Sia Furler må vel være verdens hemmeligste superstjerne. 
Både som låtskriver og artist har hun satt betydelige avtrykk i den moderne pophistorien med euforisk-melankolske perler som ""Pretty Hurts"" (Beyoncé), ""Diamonds"" (Rihanna) og hennes egen ""Chandelier"", for å pirke i toppen av isfjellet. 

""The Greatest"", som kanskje eller kanskje ikke peker fram mot et kommende åttendealbum fra 40-åringen, tyder imidlertid på at kilden for alvor er i ferd med å gå tom. 
Med unntak av Sias stadig mer enerverende diksjon: 
Her gjøres det ikke engang et forsøk på å kamuflere opportunismen med noe som minner om særegenhet. 

Resultatet er en sang som snytt ut av en influensasyk Max Martins snørrete nesegrev; en melodi Ace Of Base trolig ville veid og funnet for lett, og som Shakira forhåpentligvis ville fnist foraktelig av å bli tilbudt. 
Verset er kun marginalt mindre klisjéfylt enn refrenget, men man får ta med seg de små lysglimtene man kan. 

Sia feat. 
Kendrick Lamar - ""The Greatest"" 

Kendrick Lamar – verdens viktigste nålevende rapper, vil mange hevde – er i denne sammenhengen effektiv som en skyvedør på en u-båt. 
Verset hans er så snaut at det knapt eksisterer, og det ""motiverende"" røret han bruker sine knapt tilmålte sekunder på å formidle – I am the greatest; hey, this is the proof – evner kun å fremkalle en resignert latterklump i halsen. 

Mye tyder uansett på at ""The Greatest"" blir en låt vi alle må forholde oss til de neste månedene, der vi stadig mer bleiknebbede og forfrosne vakler gjennom offentligheten. 
Det er heldigvis lov å skru av. 

PS. 
Kendrick Lamars vers er ikke med i videoen i toppen av saken, uten at det spiller noen stor rolle fra eller til. 
",0
"Kygo i komfortsonen
Til tross for ferskt samarbeid med superstjerna Selena Gomez, trer Kygo inn i hverken nytt eller spennende farvann. 

Etter svært lunken respons på sitt debutalbum Cloud Nine i fjor, er Kygo tilbake med en ny singel - denne gang i samarbeid med Disneystjernen Selena Gomez. 
EDM-artisten fra Bergen bidro til det ekstremt stjernespekkede soundtracket til kinofilmen 50 Shades Darker tidligere denne måneden, med den paradoksalt retningsløse singelen ""Cruise"". 
Ukas nykommer ""It Ain't Me"" har hakket større hitpotensiale enn sistnevnte, men befinner seg i så altfor trygt og gjennomgått landskap. 

Låta følger velkjent oppskrift med rolig, enkel gitarklimpring under Selenas produserte stemme før den dunkende bassen og tropiske pianomelodien sniker seg innpå for å invitere til nok en solfylt strandfest. 
Om ikke en noe bitter en. 

Selena Gomez hintet til fansen om samarbeidet med Kygo via en post på Instagram tirsdag og mottok over to millioner likes. 

Fansen tolker nemlig låta som et lite stikk til eksen Justin Bieber som Gomez visstnok fremdeles har et kjølig forhold til etter bruddet i 2013. 
For tekstlig er ikke refrenget spesielt muntert eller kjærlig der det kores «Who’s gonna walk you through the darkside of the morning?/ Who’s gonna rock you when the sun won’t let you sleep?/ Who’s waking up to drive you home when you’re drunk and all alone?». 
Svaret på dette er naturligvis låtas tittel, hvilket gjentas hyppig, dessverre uten noen videre høydepunkter eller varierende lydelementer. 

Nå er det ikke slik at Selena Gomez fronter den mest originale og nytenkende musikken, illustrert ved et svært formularisk og generisk tredjealbum, Revival, utgitt i fjor. 
Jeg forventet likevel mer fra et samarbeid med Norges store popeksport som tross alt har gitt oss noen uforglemmelige remixer av ""Sexual Healing"" og ""Younger"". 

Kyrre er udiskutabelt en populær produsent, men det virker som 25-åringen har falt i et litt for innarbeidet spor bestående av av anonyme melodier og tropiske rytmer på repeat. 
""Firestone"" og ""Stole the Show"" er fengende låter hvor han tydelig presenterer sitt varemerke, men jeg hadde håpet på noe nytt fremfor nærmest identiske kopier av oppbyggingen i disse. 

Det sies at magien foregår utenfor komfortsonen og det er på høy tid at Kygo tør forlate sin. 

Se Kygos tanker om musikkbransjen her: 

Se da P3 lagde en falsk Kygo låt her: 

Redaksjonell anmerkning: 
P3s musikksjef er av en annen oppfattelse og har gjort samarbeidet til ukas låt 
",0
"Party-Guris torturkammer
Iggy Azalea inviterer til fest, men glemmer helt å møte opp selv. 

Om ikke det blodharry coveret – som jeg for øvrig vil fraråde deg å ta i nærmere øyesyn i det offentlige rom – skulle få varsellampene til å gå amok: 
Det er meget enkelt å høre for seg Iggy Azaleas grufulle nye produkt ""Mo Bounce"" stå på repeat i et trimrom i helvete. 

Ryktene vil ha det til at den australske rapperen for lengst har spilt inn sitt imøtesette andrealbum, men at hun på et punkt følte at det ikke lenger ""reflekterte hvor hun befinner seg i livet"" og forkastet hele greia. 
Det brustne hjertet etter det svært offentlige bruddet med basketspilleren Nick Young er pantsatt for et mer jovialt og salgbart fokus på å være ""sexy og singel"", etter eget sigende, hvilket resulterer i poesi som: 

Mo bounce, bounce, bounce, bounce 

Bounce, bounce, bounce 

Bounce in the motherfuckin' house 

Mo bounce in the motherfuckin' house 

Bounce, b-bounce, bounce, mo bounce 

Mo bounce, bounce, bounce 

Bounce in the motherfuckin' house 

Rent musikalsk er det heller ingenting å hente her. 
Den Far East Movement- og Stereotypes-produserte ""låten"" er nærmest demonstrativt blottet for sjarm, hooks eller andre fengende elementer, og affæren lener seg tungt mot kørka dupstep-bass og uengasjert elektrorap du skal være spesielt skrudd sammen for å savne i offentligheten. 

Dette makkverket kan til nød fungere som en generell advarsel mot overdrevet rusforbruk og for mange ja-mennesker i vennekretsen. 
Men ettersom terningkast én tross alt er en slags kuriøs æresebevisning: 
En stinkende toer til Iggy – og en ektefølt advarsel til deg, kjære leser – er herved utdelt. 
",0
"Pinlig pregløst
Med sitt forglemmelige bidrag til sommeren taper Madcon på å ikke være seg selv. 

Den årlige kampen for musikkindustriens hellige gral er her. 
Tittelen ‘årets sommerhit’, altså, soundtracket til årets deiligste sesong. 

Filosofien bak ‘sommerhiten’ er ikke altfor komplisert. 
Ideelt sett må du lage noe som gir den særegne ‘sommerstemningen’; noe du får lyst til å skru opp på fest eller la dundre over bilanlegget. 
Naturligvis må den være allsangvennlig, og ikke minst må den evne at du får den på hjernen. 

Og inn på banen kommer Madcon øresusende med «Got A Little Drunk», en låt som forsåvidt kvalifiserer seg. 
Umiddelbart er den påtvungne sommerstemningen inntakt, mye takket være de mest skjøre triksene i boka som å ta i bruk ett stålfat for melodi og senke farten til tropisk EDM-tempo. 

Tilslørt over en overforbrukt instrumental dukker dessuten enkle, lyriske forstoppelser opp som «Got a little drunk last night, and I don’t know what I said to you» og «All the shots 
I kept on drinking, and it really got me thinking». 
Relativt enkelt å huske og synge med på? 
Jada, og det er med nærmest vitenskapelig presisjon fengende nok til å gi deg den lange, kognitive kløen. 

Så Madcon har laget en potensiell sommerhit. 
Grattis. 
Men her er låtas aller største problem: dette høres ikke ut som Madcon. 
Dette kunne vært en hvilken som helt tilfeldig pop-pjokk, til og med en som har skrudd sammen noe i Garageband på soverommet. 

«Got A Little Drunk» er en fullstendig identitetsløs sang som i svært liten grad ligner på duoens tidligere arbeid. 
I beste fall er den likbleik sett i sammenheng med «Don’t Worry», «Glow» og The Four Seasons-coveren «Beggin’» i hitreportoaret deres, låter som har personlighet. 
Klart de har vært et stykke unna hip-hopen tidligere, men her er de ikke seg selv like. 

Det eneste som tilsier at dette er en Madcon-låt er Yosef sitt rap-vers, som også er noe av det beste her, fordi du kvikner litt til mens du lytter på denne. 
Fra ende til annen med de forglemmelige akkordene til det flate droppet og den overproduserte stemmen til Tshawe, er det hele pinlig åpenbart og pregløst - selv for en sommerlåt. 
",0
"Pubertalt vås
Gratulerer til Marcus & Martinus for årets hittil verste låt. 

Dokumentarfilm, utsolgt Spektrum (x2!), Spellemannpris, vinnere av MGPjr og en publisert selvbiografi til tross for 15 års levetid. 
Marcus & Martinus ble fort de kuleste gutta i klassen. 
Selv om de vant den gjeveste prisen under Spellemann, er de langt unna rettferdiggjørelse av statuetten. 

En brutal motorsag i form av gneldrende synth skjærer seg gjennom ørene mine idet «Like It Like It» brauter i gang. 
Dette blir ikke en behagelig opplevelse. 

Jo, de er søte tenåringsgutter, men det må da være grenser på hvor mange låter det er mulig å produsere som omhandler å komplimentere jenter. 
Den sure poplåta kan oppsummeres slik: 
""Du har alt jeg ser etter i en jente. 
God stil, du er fin. 
Måten du snakker og går på. 
Jeg liker det"", og slik repeteres det nesten gjennom hele frieriet. 
Jeg forventer faktisk mer av prisvinnende artister. 

Lyrikkbonanzaen tar aldri slutt. 
Hovedfokuset står i hvor kul stil denne jenta har, noe som skremmer meg med tanke på hvor mange unge som ser opp til tvillingene. 
«I like your new Yeezys, I love your style girl, you’re beautiful». 
Virkelig? 

I ekte Pitbull-stil entrer one-hit wonder Silentó dette ubehaget. 
Hans rolle: 
Repetere hele låta, pluss legge til en frekk ""shake it"". 
Her har jeg æren av å utlevere prisen for årets mest unødvendige gjesteopptreden. 
Jeg mistenker dog at Silentó nailer rollen som innhøster av internasjonale likes for M&M. 

Kanskje kan «Like It Like It» slå an i en barnebursdag, hvor samtlige ikke er gamle nok til å drikke seg gjennom låta eller enda verre: 
Forstå hva de synger om. 
Om foreldre vil barna sine godt, skrur de forhåpentligvis av dette spetakkelet før låta er omme. 

Det er sjelden en låt gjør meg så flau, ubekvem og forbanna på samme tid. 
Mange kritiske spørsmål dukker opp i hodet mitt gjennom disse tre minuttene, men det største spørsmålet jeg sitter igjen med er hvordan de skamløst klarer å stå bak dette uutholdelige resultatet? 
Et makkverk bestående av gufne toner og skrantende lyrikk ingen med normal hørsel eller skjønn klarer å overleve. 
«Elektrisk» og «Girls» hadde i hvert fall et ok narrativ, men dette er like vondt å bruke tiden sin på som å poppe en underjordisk kvise. 

Gratulerer, Marcus & Martinus, dere får garantert mange lytt på bakgrunn av deres trofaste fans i tillegg til en viralkjendis på laget, men dette er bare urettferdig på alle mulige måter. 
For noe ræl. 
",0
"Ferten av en superstjerne
Til tross for mangfoldige publikumsfrierier, uteblir den store opplevelsen fra Shawn Mendes sitt andre norgesbesøk. 

Det er fascinerende dette med de unge canadiske guttetalentene. 
Først sikret Justin Bieber seg stjernestatus av å dele sangferdighetene sine på Youtube. 
For Shawn Mendes handlet det ikke om minutt-lange videoer, men seks sekunder på Vine - og en Justin Bieber-cover. 
Det har ført til kryssing av milliardgrensa for Spotify-strømminger og milliongrensa for albumsalg. 

Det er ikke et fullt Telenor Arena som møter Mendes på hans andre norgesbesøk. 
Overraskende er det en sittekonsert der tilsynelatende kun halve arenaen er tatt i bruk. 
Stusselig, men det kan ha noe med de absurde prisnivåene å gjøre. 

Lyset slukker, og lyden av radioinnslag formidler hvor ung og fremgangsrik han er setter stemninga. 
Den skal det ikke stå på, tomme seter til tross. 
Tusener av unge jenters hyling gjør ikke godt for ørene. 
Mendes starter like gjerne med toppvaren - Illuminate-åpneren «There’s Nothing Holding Me Back», som nærmest høres ut som den spilles fra plate. 
Responsen er alt annet enn dårlig. 

Mobilkameraene holdes høyt, og hvert ord med tenåringstristesse han forkynner ropes tilbake fra publikum. 
2010-tallets inkarnasjon av konsertlighteren tennes arenaen rundt, og frelsen er nok allerede nær hos mange på påfølgende «The Weight» og «A Little Too Much». 

Jevnt og trutt durer han gjennom setlisten, inkludert «Bad Reputation» som etterhvert grenser til mild rock, og en medley med låter fra Handwritten der han også sniker inn noen pregløse strofer fra Jackson 5s «ABC». 
Men det er først på «Stitches» det smeller til igjen. 
Selv da opptrer han egentlig ikke på en måte som velter oss av stolen. 

Med sin relativt ydmyke produksjon leverer Mendes admirabelt. 
Han treffer publikum med klokkeklar guttesang, og et band som gjør jobben - ikke mer. 
Hans sterkeste kort? 
Det er sjarmen. 
Han griper øyeblikk hvor han forteller om «de viktigste låtene han har skrevet» og evner å trollbinde publikumsmassen tvert. 
Sammenlignet med sin landsfelle Bieber virker Mendes som en svigermors drøm. 
Terskelen for publikumsfrierier er lav. 

Men plutselig splittes det som blir et forvirret og desperat publikum. 
Konsert blir til maraton når han flytter seg til en ny scene ved tribunene og alle rømmer fra stolene sine for å få bedre sikt, kun for å overvære en bunke trøttende sololåter. 
Gleden burde derfor være betraktelig større når han beveger seg tilbake til hovedscenen og framfører henholdsvis «No Promise», «Understand» og «Don’t Be A Fool», men det er fremdeles tungt å vedlikeholde oppmerksomheten. 

For et så dedikert publikum er det merkverdig at det er først når «Mercy» dundrer i gang at selv de sittende spretter opp, og det virkelig føles som alle vil være med - også med «Never Be Alone» og avslutningsvis «Treat You Better». 
Litt for lite og litt for sent. 
Refleksen til å fortelle at det var en fantastisk kveld slår inn, men det virker ikke akkurat genuint da han forter seg av scenen med et lite vink når det hele er over. 

Mendes tok med seg ferten av superstjerne til Norge, men det ekstraordinære og de minneverdige øyeblikkene ble ikke med. 
Men det er ikke utenkelig at jeg er én av få i Bærums storstue som ikke går ut i kvelden med et hjerte som brister av glede og kjærlige emosjoner for denne kanadieren. 
Så var det vel heller ikke min affeksjon Shawn prøvde å vinne 
",0
"Outlander S02 E01 - 02
Fortsatt et eventyr du blir glad i. 

Tidsreiseeventyret Outlander, basert på Diana Gabaldons populære bokserie, kommer endelig tilbake på TV-skjermen denne uken. 

Der forrige sesong foregikk i det skotske høylandet på midten av 1700-tallet, går turen denne gangen til Frankrike og Paris. 
Det er dermed duket for politiske intriger, overdådige hoffball og påkostede kjoler – en forandring som fryder og engasjerer. 

Serien holder fortsatt på sin lune humor, og gjensynet med våre to helter Claire (Caitriona Balfe) og Jamie (Sam Heughan) er varmt, selv om de traumatiske hendelsene fra forrige sesong fortsatt henger som en skygge over paret. 

Politisk renkespill 

Første episode begynner med en dramaturgisk tvist som jeg ikke ønsker å avsløre. 
Fortellergrepet førte til at jeg først ble redd for å miste engasjementet for Claire og Jamies historie. 

Da sesongen kom ordentlig i gang dvelte den imidlertid ikke over dette grepet, og det tok ikke lang tid før jeg igjen var fullstendig oppslukt i Claires kamp for å forandre fortiden, altså Skottlands fremtid. 

I slutten av sesong én rømte Claire og James til Frankrike, og i sesong to blir de tatt imot av Jamies fetter Jared Fraser i Paris. 

Claire er fast bestemt på at den eneste måten å redde jakobittopprørerne i Skottland fra total utslettelse er å stanse krigen før den har begynt, og med Jamie på laget bestemmer hun seg for å bruke Jareds kontakter blant jakobittene til å infiltrere opprørsbevegelsen. 

Fraser-ekteparet kommer seg raskt inn i den parisiske sosieteten som omgir kong Ludvig XV av Frankrike, og et politisk renkespill settes i gang. 

Skikkelig kostymedrama 

Jeg liker at settingen er såpass annerledes fra den første sesongen. 
Etter all den skotske ullen og gjørma, er det forfriskende med en fargerik by full av overdådige hatter og rokokkokjoler i taft og tung silke. 

Som en stor tilhenger av kostymedrama var de to første episodene en fryd å se. 
Og spesielt fabelaktig er det når Claire og Jamie er i selskap på slottet i Versailles i andre episode. 
Den røde kjolen Claire bærer taler for seg selv. 

Men alt er selvfølgelig ikke fryd og gammen. 
Black Jack Randalls skygge henger fortsatt over det ellers så lykkelige ekteparet, og Jaimie sliter med ettervirkninger av den traumatiske hendelsen i forrige sesong. 

Varmt samspill 

Outlander er romantikk, kostymedrama og fantasy i ett, med andre ord en fabelaktig blanding, men noe av det jeg liker best med serien er samspillet mellom Caitriona Balfe og Sam Heughan. 

Balfe og Heughan utstråler en nærhet som er svært troverdig, og som gjør at jeg heier på forholdet deres. 
Det er også interessant å se en serie der kvinnen er den sterkeste parten uten at dette plager mannen nevneverdig. 

Heughan spiller med en varme som ikke bare er karakteristisk for rollefiguren, men som gjennomsyrer hele serien. 

Først og fremst et eventyr 

Outlander har alltid vær en morsom serie, og den lune humoren er som nevnt fortsatt til stede i sesong to. 
Jeg liker godt de ertende vittighetene som blir kastet omkring, og de første episodene i sesong to har flere artige scener, som kanskje ikke er historisk korrekte, men som får meg til å trekk på smilebåndet. 

Som for eksempel når Claires nye franske venninne får seg en «brazillian» og freidig forteller at den bare huden driver mannfolk til vanvidd. 

Voksing var så vidt jeg vet ikke praksis på 1700-tallet, men det er ikke så nøye. 
For selv om dette også er et historisk drama så er Outlander først og frem et eventyr. 

Det er et eventyr med rollefigurer du blir glad i, som du bryr deg om hvordan det går med. 
Slik er det også i starten av andre sesong, og jeg venter spent på fortsettelsen. 

Sesong 1 av «Outlander» kan du se i Netflix og Viaplay. 
Nye episoder får du hos Viaplay hver søndag. 
",1
"Fear the Walking Dead S02 E01 - E02
Dårlige rollefigurer ødelegger engasjementet. 

Fear the Walking Dead, spin-off-serien av The Walking Dead kommer nå tilbake på TV-skjermen for å gi zombiefans noe å følge med på i vakuumet etter at sesong seks av The Walking Dead gjorde seg ferdig denne uken. 

Og serien kan være helt grei føde for dem som er ekstra sultne på mer, men andre sesong av Fear the Walking Dead klarer fortsatt ikke å toppe originalserien. 

Lite interessante rollefigurer 

Serien tar for seg starten av zombieapokalypsen, og i første sesong fikk vi se hvordan Los Angeles gikk under. 
Vi fulgte Madison Clark (Kim Dickens) og familien hennes i kampen for overlevelse, noe som i utgangspunktet var spennende, men som likevel aldri fenget skikkelig. 

Problemet var at hverken Madison eller noen av de andre rollefigurene var spesielt interessante, eller engasjerende. 

Sesong to har det samme problemet, for selv om de to første episodene legger opp til dramatikk og spenning, klarer jeg ikke å bry meg om hvordan det kommer til å gå med Madison, mannen Travis (Cliff Curtis), eller barna deres. 

Skjulte motiver 

Ferden bærer ut på vannet denne gangen. 
Rikingen Victor Strand, godt spilt av Colmon Domingo, redder familien fra et brennende Los Angeles og legger ut mot åpent hav i yachten sin. 

Sammen med Madisons sønn, rusmisbrukeren Nick, spilt av Frank Dillane, er Strand den eneste rollefiguren som vekker min interesse. 

Han er en kynisk mann som vet at drep eller bli drept er mottoet man må leve etter i den nye verdenen – så hvorfor hjelper han Nick og familien? 

Fascinerende kombinasjon 

Strands skjulte motiver, samt en overhengende fare fra andre overlevende på sjøen, er elementene som holder spenningen oppe i de første to episodene. 

Jeg liker kombinasjonen av hav og zombier. 
En scene der to barn leker i fjæra, mens døde kropper skyldes inn mot land og reiser seg mellom bølgene, var for eksempel spesielt fascinerende. 

Tanken på at du ikke er trygg selv ute på det åpne havet gir de to første episodene en trykkende stemning, men dette er ikke nok til at jeg blir revet med av fortellingen. 

De må skjerpe seg! 

Når jorda er i ferd med å gå under så er det fullt forståelig at folk blir redde. 
Det er også forståelig at man ønsker å hjelpe andre i nød. 
Men på et visst tidspunkt må man lære at verden slik du kjenner den er borte. 

Ingen i Madisons familie ser ut til å forstå dette, og når alle er idioter blir serien ikke bare frustrerende å se på, men irriterende og nesten provoserende. 

Når jeg sitter og håper på at flere av rollefigurene skal dø i nærmeste fremtid sånn at vi blir kvitt dem, så sier det seg selv at manusforfatterne har gjort noe feil. 

Likevel så kommer jeg til å fortsette å se på Fear the Walking Dead. 
Ventetiden til sesong 7 av The Walking Dead er lang, og noe skal man jo drive med. 
Så får vi håpe at Madison og familien får seg en real oppvekker snart. 

«Fear the Walking Dead» ser du hos HBO Nordic, nye episoder hver mandag. 
",1
"Younger S01 E01 - E08
40-årskrisa på sitt mest Hollywoodske. 

Mange vil nok kose seg godt med Younger på skjermen. 

Serien (basert på en bok av Pamela Redmond Satran) er den siste skapelsen til den suksessfulle produsenten Darren Star, som tidligere har gitt verden Sex and the City, Melrose Place og Beverly Hills, 90210. 

En lettbent dramakomedie servert i en friksjonsfri produksjon, med lune New York-kulisser og kjente fjes. 

Men serien om 40-åringen som utgir seg for å være 26 år er for enkel til at den blir noe mer enn midt på treet. 

Younger viser ikke den sårbarheten som gjør at tematikken får utfolde seg. 
Skuespillet preges av opplagte reaksjoner og forslitte ansiktsuttrykk, og det sentrale rollegalleriet mangler den gode kjemien i de innledende episodene. 

Lyver av seg 14 år 

Liza Miller (Sutton Foster) er 40 år. 
Hun er nyskilt, har en datter på utveksling i India og sliter kraftig med å komme seg inn på jobbmarkedet etter 14 år i med forstadsliv. 

Men da en gutt på byen tror hun er 26 år, bestemmer hun seg for å lyve på alderen. 

Med nye ""secondhand""-klær og hjelp fra sin hippe venninne, Brooklyn-kunstneren Maggie (Debi Mazar), bløffer hun til seg en jobb i forlagsbransjen. 

Der blir hun raskt venn med den unge fremadstormende Kelsey (Hillary Duff), og hvis bare ingen avslører alderen hennes – så kan hun få en ny sjanse til både arbeidslivet, 20-åra og kjærligheten. 

Hovedrolleinnehaverne kommer ikke helt ut av skallene sine i starten av sesongen. 
Serien frontes av et forutsigbart og ganske tamt rollegalleri. 
Da er det bedre i birollene. 

Kelseys kompis Lauren Heller (Molly Bernard) er min favoritt. 
Forfriskende upassende, og en av de få karakterene som har litt brodd i sin rolle som en slags karikert Williamsburg-yuccie. 

Thorbjørn Harr gjør en godkjent gjesterolle som den svenske forfatteren Anton Bjornberg. 
Han er grei som skandinavisk kvinnebedårer, men best når han får stikke hull i forlagsbransjens desperate PR-stunt. 

40-årskrisa på sitt mest Hollywoodske 

Forrige gang jeg så 40-åringer som prøvde å leve som 25-åringer var i Noah Baumbachs film While We Were Young som gikk på kino i fjor. 

Den traff bedre. 
Ben Stiller og Adam Driver klarte å fange den sårheten og nerven som ligger i tematikken rundt generasjonssjalusi og jakten på ungdommens energi. 

Det klarer ikke Younger. 
Dette er en serie som ofrer sårbarhet for feelgood og dermed mangler et lag på flere steder. 

Hovedrollen mangler emosjonell dybde. 
Hun lyver på alderen for å skaffe seg jobb. 
Hun velter om hele livet sitt, og vil gjenoppleve 20-åra hun aldri fikk - men vi ser forsvinnende lite av hva denne omveltningen gjør med henne og hvorfor hun stadig utvider løgnen. 

Spenningen i serien dreier seg nesten utelukkende om Liza blir avslørt som 40-åring eller ikke. 
Det er større utfordringer og problemstillinger enn å bli fersket når en person velger å endre hele livet sitt, og late som hun er en annen person. 
Younger burde brukt mer tid på disse. 

Der serien tydeligst faller gjennom som kvalitetsserie, er på humoren. 
Det ligger mye komisk potensial i en verden der ungdommelighet er kapital, men humoren er ikke treffende og avkleende - den er lun og tydelig, og stort sett ufarlig. 

""Hva betyr IRL?"" og ""den om hun 40 år gamle damen som ikke viste hva en hashtag var"" er vitser som alle skjønner, men de er ikke mye å le høyt av. 
I frykt for å ekskludere publikum serverer Younger for mange utdaterte vitser med bredt nedslagsfelt. 

Younger har premiere mandag 2. mai kl. 22.00 på TV 2 Livsstil og TV 2 Sumo. 
",1
"Marseille S01 E01 - E05
Valgkamp med såpesmak. 

Byen Marseille er et utmerket utgangspunkt for en serie om bypatriotisme, skitten politikk, narkotika og mafiaforbindelser. 

Frankrikes nest største by var et heroinsenter på 60- og 70-tallet, den har hatt sine korrupsjonsskandaler og kystperlen sliter i dag med høy kriminalitet og mye fattigdom. 

Da er det synd at serien Marseille, Netflix sin første franske originalserie, ikke makter å gi byen den maktkampen den fortjener. 

Seriens første halvdel ser bra ut på skjermen, men manuskriptet er ikke bygd for spennende og aktuell politisk underholdning. 
Dette blir raskt et intrigefylt såpedrama uten de store høydepunktene, med stiv dialog og flere karikerte rollefigurer. 

Politisk farsdrap 

Robert Taro (Gérard Depardieu) har vært Marseilles dedikerte borgermester i 20 år. 
I forkant av valgkampen trer han til siden overleverer makten til sin protesjé, Lucas Barres (Benoît Magimel). 

Men så sviker Barres sin politiske veileder. 
Den unge politikeren vil styre byen alene – i en ny og mafiavennlig retning. 
Dermed kaster gamlefar Taro pensjonsplanene på båten og haster sammen en voldsom valgkampanje for å vinne tilbake sin store kjærlighet, Marseille. 

I tillegg til den politiske siden av valgkampen, følger vi Taros familie. 
Borgermesterens datter fører oss også til Marseilles fattige og mer farlige nabolag. 
Gamle synder får også en sentral rolle, da e-poster med mørke hemmeligheter tikker inn i borgermesterens innboks. 

Marseille begynner med et realt kokaindrag rett opp i nesa på Gérard Depardieu. 
Et klisjefylt og ganske beskrivende anslag for serien. 

Det er flere av karakterene som er vel enkle i sine roller og funksjoner. 
Spesielt ille er Lucas Barres. 
Hans bøllete og karikerte oppførsel hadde passet inn som skurk i en 80-talls actionfilm, men det er vanskelig å få et troverdig bilde av den unge borgermesterkandidaten som politiker. 

Serien er også raus med drap, svik og sex, men bygger minimalt med spenning rundt disse potente ingrediensene. 
Det blir nesten ufrivillig komisk når Barres hasteforfører både menn og kvinner, ung og gammel, for å ligge seg til fordeler og tjenester. 
Her er ingen nerve eller sensualitet i oppbyggingen – bare et kjapt ""Blue steel""-blikk ala Zoolander og rett på sak. 

Den politiske delen av valgkampen blir det heller ikke ordentlig dreis på. 
Her er ingen smarte taleskrivere som i The West Wing eller svimlende maktmanøvringer som i tidlig House of Cards. 
Her er det tut og kjør med litt av alt, en velplassert lekkasje her og litt drittgraving der – uten at noen av delene klarer å skape ordentlig framdrift i min opplevelse av valgkampen. 

Marseille fortjener bedre 

Marseille ser som vanlig bra ut på skjermen og Marseille har mange gode ingredienser. 
Skitten politikk er alltid litt spennende, musikken er stilig, og glimtene av fransk storbypolitikk er forfriskende. 
Og så det herlig kort vei fra den farlige gata til maktens korridorer. 

Skurk med pistol på scooter er en Marseille-spesial som fungerer godt også her. 

Men selv om det kan virke som noen ønsket å gi Marseille hovedrollen i dette politiske dramaet, så blir byen raskt skrevet ut på sidelinjen. 

Det snakkes mye om Marseille, men seriens ""showrunner"", Florent Siri, klarer ikke å vekke byens vesen til liv. 

Jevnlig serveres vi oversiktsbilder av landemerker og urbane omgivelser som svaier marerittaktig på skjermen og druknes i et overdrevet dramatisk lydspor. 
Symboltungt, men uten hold i seriens handling. 
Og byen som burde gjennomsyret og gitt smak til handlingen, reduseres til en kulisse for et svakt intrigeplott hvor de personlige motivene dominerer. 

I sin iver etter et enkelt og oversiktlig Marseille tvinger serieskaperne rollegalleriet til å bære for mange funksjoner på for få hender. 

Når skurken som hjelper Barres også helt tilfeldigvis er kokaindealeren til den sittende borgermesteren, og enda mer tilfeldigvis er den voldelige kameraten som ødelegger for eksen til datteren til borgermesteren – da virker Marseilles underverden unaturlig liten og oversiktlig. 

Marseille har premiere på Netflix 5. mai. 
1. sesong er på 8 episoder. 
",1
"Galavant S01 E01 - 04
Fin fantasy-musikal frå Disney-veteranar. 

Musikalar er ikkje ein sjanger, det er ein livsstil. 
Og av og til dypper eg foten nedi, med stor glede. 
Eg er også ein fantasy-fan, så då skulle jo i utgangspunktet ein mellomalder-fantasy-serie i musikalformat passe meg ypparleg, skulle det ikkje? 

Galavant er historia om heltemodige Gary Galavant, ein heltete helt som er heiltent på å helte så mykje han heltast kan. 
Grunnpremisset i serien forklarast raskt i løpet av seriens første fem minutt – Galavant er trulova med sin utkåra, den vakre Madalena, men den lokale Kong Richard røvar ho med seg for giftarmål. 

Så langt, ganske standard prinsesseredding, men når Galavant så kjem for å hente ho heim, viser det seg at Madalena er meir grådig enn han trudde, og vel giftarmål med kongen for å nyte rikdomen og luksuslivet. 
Dette gjer Galavant særs misnøgd. 

Disney-veteranar bak kamera 

Galavant er sett i mellomalderen, men er sjølvironisk til fingerspissane og – som periodemusikalar flest – såpass fylt med spor av tida dei oppstod i at du ikkje kan vente historisk korrektskap i noko som helst. 
Om du likte klippet over, er det stor fare for at du kan ha sansen for serien – og omvendt. 

Mannen bak musikken er sjølvaste Alan Menken, notehovudet bak Disney-klassikarar som Den lille havfruen, Pocahontas og den nesten like sarkastiske To på rømmen (som han jobba med serieskapar Dan Fogelman og tekstforfattar Glenn Slater på) – samt seriens forfar, Little Shop of Horrors frå 1986. 

Galavant ligg tett opptil sistnemndes tradisjon, men med openbare moderne slektstrekk til Joss Whedon-utfall som Dr. Horribles Sing-A-Long-Blog og Buffy-episoden Once More, With Feeling. 

Kultur i «hermeteikn» 

Me er tungt inne i camp-land her, spelestilen der alt er «i hermeteikn», som Susan Sontag skreiv på 60-talet – gjerne konsumert med ei klype salt og minst ei armlengdes ironisk distanse. 

Det er ein smal knivsodd Menken og Fogelman står på – fokuset på å gjere narr av sin eigen sjanger tek ofte over for andre ting, som plott og karakterar. 
Songane er i stor grad gode, og melodien frå hovudlåten kjem til å henge ved langt inn i sumaren, men humoren går på bekosting av resten. 
Til dømes illustrert av denne dialogen påfølgjande ein «mordi-vits», frå ingen ringare enn John Stamos (Under samme tak) i ei teit birolle: 

– Du veit, John, det er år 1256, mordi-vitsar byrjar å bli gamle … 

– Vel … mordi byrjar også å bli gamal! 

Det er jo ikkje slik at dette nødvendigvis ikkje morosamt, men den typen humor blir fort overbrukt. 
Når ein evnukk – med overraskande djup stemme – påklagar mangelen på (slotts) ball, får eg litt same kjensla, og det er ikkje siste gong me pensar innom dette. 

Tidvis skamlaust morosamt 

Joshua Sasse er god som tittelhelten, både når han er på sitt mest heltemodige og sitt meir sarkastiske sjølv. 
Luke Youngblood (Harry Potter-filmane) som væpnaren Sid er ein tilsvarande fin motpol til hovudpersonens lettare pessimisme, og Karen David (Pixelface) som prinsesse Isabella er eit nydeleg tillegg som obligatorisk nase med bein i. 

På skurkesida er Timothy Omundson (Psych) og Vinnie Jones (Euro Trip, Wimbledon F.C.) seriens skarpaste (sløve) knivar – biroller frå kjende andlet som dukkar opp undervegs er av både den sterke og den svake sorten. 

Resultatet er litt som Princess Bride i TV-serieformat – berre færre monster og popkulturelle referansar, og desto fleire songar. 
Tidvis er serien skamlaust likbar, men det spørst om det ikkje var litt for få gode idear for ein heil sesong. 
I filmformat, eller for den del på scena, ser eg for meg at dette hadde blitt tilstrekkeleg rappkjefta for lengda. 

Allereie før serien kjem til norske skjermar har den, etter litt krangling med originalkanal ABC, gjort seg ferdig med ein andresesong. 
Sjølv der klarar dei å vere ettertrykkeleg sjølvironiserande – andre sesongs første episode heiter A New Season, aka Suck It Cancellation Bear, og sentralt er Kylie Minogue med nylåten Off with his shirt (nokre spoilers for førstesesong i videoen), retta mot Gary Galavant sjølv. 

Då er liksom lista lagt. 

Galavant er tilgjengeleg på Viaplay frå sundag 15. mai. 
",1
"Preacher S01 E01-04
Anmeldelse av den ufilmbare teikneserieadapsjonen fans har venta på sidan 90-talet. 

På eitt spesifikt tidspunkt i første episode av Preacher hadde eg veldig lyst til å seie: – Herregud, dei klarte det. 
Dei sjuke, gudsforlatte jævlane. 
Dei klarte det. 

Preacher er Garth Ennis og Steve Dillon si kontroversielle teikneserie frå midten av 90-talet. 
Den er av mange rekna som ei av dei mest «ufilmbare» teikneseriane – ikkje berre fordi den omhandlar latterleg blasfemiske gjeremål, men også på grunn av eit fantastisk morbid tema. 

Det er dette AMC gav Seth Rogen og Evan Goldberg (Superbad) i oppdrag å gjere ein tv-serie av. 
Saman med showrunner Sam Catlin (manus for Breaking Bad) er skapinga deira no på veg til tv-skjermane. 

Har dei laga ein god tv-serie? 
Jada. 
Er det heilt Preacher? 
Etter fire episodar er eg ikkje heilt sikker, sjølv om det er nokre solide hint her og der. 

Rett frå KRLE-læreplanmåla 

Utgangspunktet er som følgjer: 
Den alkoholiserte sørstatspredikanten Jesse Custer (Dominic Cooper), saman med leigemordaren Tulip (Ruth Negga) og den irske vampyren Cassidy (Joe Gilgun), må finne Gud, bokstaveleg talt. 

Custer er nemleg besatt av ei guddommeleg kraft som gir han overnaturlege evner. 
På vegen dit møter han motstand, han er nemleg ikkje den einaste som ser moglegheitene i Guds ord. 

Førebels har serien valt ei litt anna inngangsvinkel enn originalen, den held seg hovudsakleg til heimbyen Annville og opnar med andre historielinjer enn det teikneseria gjorde. 
Faktisk kan det minne ein del om Breaking Bad si opning – etter ein heftig førsteepisode er det ei saktare avduking av universet rundt. 
Forhåpentlegvis tek dei seg god tid fordi dei har planar om å fortelje historia lenge. 

Preacher har mange parallellar til nerdesuksessen The Walking Dead – også gjort til TV frå AMC – ein filosofi rota i KRLE-læreplanmåla, men med ulike kontroversielle scener som både har blitt kutta og fått overleve i overgangen til TV-mediet. 
Som tidlegare verkar det å vere lettare å kutte seksuelle tema enn valdelege tema, men kan hende seriar som Jessica Jones har hjelpt til å opne dørene for slikt. 

Tek det mørke med det lyse 

I første sesong verkar det å vere Odin Quincannon i Jackie Earle Haley (Watchmen) sin skikkelse som er hovudfokus – ein fascistoid kjøtindustrieigar, inntil vidare lågmælt. 
Mange figurar vert introduserte, men eg vil trekkje fram Eugene som er eit godt eksempel på kva som gjer Preacher nydeleg. 

Det er nemleg passande at seriens kanskje mest overflatisk stygge figur, ein ungdom som i mangel på gud forsøkte å begå sjølvmord med hagle og enda med eit andlet som gir han det passande kallenamnet «Arseface» (nydeleg spelt av Ian Colletti), er det kanskje mest menneskelege og positive motstykket serien har til antihelten Jesse. 

Eg håpar og trur at serien har endra rekkjefølgja på skurkane sine for å byggje framdrifta litt annleis, framfor å «velje vekk» dei meir outrerte hendingane som originalen tek føre seg. 
Ei historie som er adaptert frå eit medium inn i eit anna verken kan eller bør vere kliss likt, men mykje av poenget i originalen låg – ved sidan av særs interessant diskusjon om det gode og vonde i religion – nettopp i kontroversen. 

Oppdatert til 2016 

Rogen og Goldberg er eit ettertrakta par i nerde-Hollywood, og det var først etter at dei gjentekne gongar takka nei til å filmatisere blant anna Uncharted at dei gjekk for dette prosjektet. 

I oppdateringa frå 1996 til 2016 har dei også gitt nytt liv og moderne hjelpemiddel, kyrkjelyden har iallfall tilgang på både nettbrett og flatskjermar – og saman med Caitlin er dei gode på å introdusere universet for oss, bit for bit. 
Dette er langt unna stoner-komediane og lol-dude-historiene dei har laga før. 
Heldigvis. 

Me hoppar frå notid til dåtid, frå Texas til Russland til Afrika til 1881. 
Slåst-scenene er nydeleg filma, og bifell ein serie som tør å ta seg nytte av dramatisk lyssetjing, litt lånt frå teikneseria sitt minst like dramatiske utgangspunkt. 

Jesse må slite med si nyanskaffing, og Dominic Cooper (Agent Carter) er usedvanleg flink til å vise ein mann på vippen mellom god og vond når han viser kva evner han har, både naturlege og overnaturlege. 
Endring, både med og utan makt, står sentralt i serien – og midt i det står transformatoren Cooper støtt som stein. 

Riktige rolleval 

Cooper er godt støtta på kvar si side av Ruth Negga (Agents of S.H. 
I.E.L.D.), godt inspirert av blaxploitation-sjangeren i si tolking av Tulip O'Hare, samt Joe Gilgun (This is England) som speler rabiat, men lojal til fingerspissane. 
Det er hans introduksjon i første episode som fekk meg til å tenkje at dei verkeleg hadde knekt Preacher-koden. 

Fire episodar inn gjer derimot ikkje så mykje for samhaldet dei tre imellom. 
Tv-serien tek seg tydeleg tid – og sjølv om det er nesten halvveges inn i ti episodar har historia framleis ikkje heilt skoten i gang enno. 
Som Guds vegar er Preacher fullstendig uransakleg – og pensar mogleg innom litt tungetale før det kjem til endestoppet. 

Første gong den vart forsøkt filmatisert var i 1998, 18 år etter – og minst fire havarerte forsøk seinare – har me den endeleg her. 

Dei fire episodane me fekk tilgjengeleg på førehand varsla om at noko musikk og effektar var midlertidige – og eg mistenkjer at til dømes musikken frå filmscoren til Under the Skin – kor kul den enn er – neppe skal vere i den endelege versjonen som går på tv. 

«Preacher» får norsk premiere måndag 
23. mai på Viaplay, og vil få ein ny episode kvar veke under eit døgn etter amerikansk premieredato. 
",1
"Bloodline S02 E01 - E05
Familiehemmelighetene blir mørkere. 

Bloodline var et av fjorårets høydepunkt blant dramakrimseriene for meg. 

Et veldig godt sammenskrudd rollegalleri, en historie som pløyde dypt inn i en dysfunksjonell familiedynamikk og en seig og intens fortellerstil gjorde nøstingen i Rayburn-familiens hemmeligheter til en kvalitetsserie. 

Jeg var likevel ikke en som skrek etter mer da sesong 1 var ferdig. 

Serien hadde en ganske så naturlig og perfekt slutt. 
Og til tross for at siste episode endte på en liten cliffhanger, så var jeg veldig tilfreds med tiden jeg hadde tilbrakt i Florida. 

Det er fremdeles mye å glede seg over når serien fortsetter på familiesagaen. 
Skuespillerprestasjonene, atmosfæren, den gode dialogen og all tiden jeg har investert i disse karakterene gjør at jeg raskt glir inn i serieuniverset på ny. 

Men det oppleves som å ta fatt på en lang og seig epilog. 
Det store mysteriet som drev spenningen ble løst i fjor, og dette etterspillet har ikke den samme nerven. 

Fortidens løgner brenner under beina 

Vi kastes inn i handlingen der vi forlot Rayburn-familien i sesong en. 

Begivenhetene på slutten av forrige sesong har skapt flere nye mørke familiehemmeligheter som ikke tar seg bra ut i dagslys, og det er mange som vil bruke disse hemmeligheten til egen vinning. 

Det er også et par nye familiemedlemmer som ankommer den idylliske strandeiendommen, noe som gjør at fortiden fortsetter å kaste skygger over middagsbordet til mor Sally Rayburn (Sissy Spacek). 

Det hele går raskt inn i en utmattende kamp både for å holde fasaden, ikke bryte sammen mentalt og ikke bli tatt. 
Løgnene blir flere og hemmelighetene blir mørkere. 

Her gjør skuespillerne serien god. 
Spesielt Kyle Chandler (John) og Linda Cardellini (Meg) bekler to rollefigurer som begge opplever en stor endring etter hvert som deres ansvarsfølelse gjør at de ender opp med de tyngste avgjørelsene. 
Det er i disse karakterutviklingene at Bloodline er på sitt beste. 

Andrea Riseborough som den komplekse Evangeline er også et godt tilskudd til galleriet. 

Men serien lider av at forrige sesongs beste rollefigur, spilt av den glimrende Ben Mendelsohn, har blitt henvist til tilskuerplass i hovedhistorien. 

Hemmelighetskremmeriet fanges ofte på utsøkt vis opp i fotoet. 
Kameraet fortsetter å ligge på lur i enkelte sekvenser for å gi oss følelsen av å smugtitte på noe vi egentlig ikke skal se. 

Og fotograf Jaime Reynoso gjør igjen Floridas naturskjønne kulisser til en vesentlig del av historiens bakteppe. 
Både som en kontrast til handlingen, og som leverandør av Florida-kystens mytologiske kvaliteter – med farlige sumper og praktiske skjulested. 

Tester tålmodigheten 

Fortellertempoet er fremdeles uvanlig tregt i Bloodline. 
Her kan det gå femten sekunder mellom replikkene. 

Det fungerte veldig godt i sesong 1. 
Men selv om disse skuespillerne mestrer kunsten å holde igjen, så blir den seige fortellerstilen en tålmodighetsprøve når det overhengende spenningsmysteriet ikke lenger dirrer i bakgrunnen. 

En annen tålmodighetsprøve for meg i starten av sesong 2 er yngstebror Kevin Reyburn (Norbert Leo Butz). 
Han er den skjøreste av søsknene, og hans stadig tilbakevendende utfordringer med usikkerhet og idioti blir fort et gnagsår i serieopplevelsen min. 

Serieskaperne Todd A. Kessler, Glenn Kessler og Daniel Zelman er knallgode til å utforske konsekvensene av løgn, hemmeligheter og halvsannheter. 
Det er det som er drivstoffet til handlingen og spenningen. 

Men der forrige sesong vekslet mellom å legge framdriften til tragiske tilbakeblikk (fortiden vises fortsatt, men ikke til samme effekt), frampek til et oppsiktsvekkende drap, en politietterforskning og den gode samtalen, er det nesten bare samtalen som brukes for å drive handlingen framover i starten av sesong 2. 

Som stemningsladet og velspilt drama er det fremdeles mye god TV å få ut av Rayburn-familien i runde to. 
Men Bloodline trenger nok litt mer blod for holde spenningen oppe. 
Etter fem episoder er det for samtaletungt på stranden. 
",1
"Lady Dynamite S01 E01-04
Hovudet under armen, og armen i bind. 

TV-seriar om komikarar som speler ekstreme versjonar av seg sjølv har plaga mediet i årevis, og verka omtrent å vere halve TVNorges serietilbod på eit eller anna tidspunkt. 
Alle elsker Raymond, Kongen av Queens, 30 Rock, Seinfeld (som kanskje er den mest suksessrike av alle), og så vidare, lot folk hente sine standup-tema inn i ein konstruert kvardag – med varierande grad av hell. 

Lady Dynamite er den siste i rekkja av dette, og sjølv om Maria Bamford forsøker – og tidvis klarer – å leike med klisjeane som denne versjonen av sitcoms har skapt er den for sjølvoppteken til å rotfeste seg. 

Maria Bamford speler Maria Bamford, ein knirkete standupkomikar og stemmeskodespelar som plukkar opp igjen karriera si etter å ha hatt eit nervøst samanbrot på scena (basert på ei faktisk hending). 
Ho får lage sin eigen komiserie basert på seg sjølv, og brukar den til å surrealistisk framheve eigne tankar rundt Hollywood, parkbenkar, mental helse og… 
vel, sitcoms. 

Etter fjerde sesong av Arrested 
Development gjekk på Netflix, hyra strøymetenesta serieskapar Mitch Hurwitz for å utvikle nye seriar. 
Lady Dynamite er ein av desse (Flaked er den andre), og den følgjer litt i same spor som Arrested Development – surrealistisk og overdriven, og full av bittesmå detaljar og eit tonn med kjendisinnhopp. 

Så har då også Bamford spelt ein figur i nettopp Arrested Development tidlegare, saman med ei rekkje andre såkalla «alternative komikarar» – nokre av desse dukkar opp her også. 
Manuset til Hurwitz og Pam Brady (South Park) gir mykje rom til dei mange andleta som viser seg. 

Lady Dynamite er eit slags oppkok av Bamfords tidlegare karriere, blant anna The Maria Bamford Show, ein serie semi-sjølvbiografiske nettvideoar på rundt 5 minutt. 
I ei meir konsentrert form, der ho speler absolutt alle roller sjølv, er det ikkje vanskeleg å skjøne at livet hennar er problemfylt og underhaldande stoff, lo-fi til trass. 

Lady Dynamite er som dette, men satt ut til rundt halvtimes lengde, og med betrakteleg betre produksjon. 
Dei audiovisuelle verkemidla er mange, og passar godt til Bamford (og Hurwitz?) sin type komikk – det bisarre og absurde kjem godt fram i både lyd og bilete. 

Serien vekslar hardt og kjapt mellom ulike røynder, på den eine sida er den delt i to mellom «Present» der manierte Maria igjen byggjer karriera si etter Hendinga, og «Past», der ho bur heime hjå foreldra sine og rehabiliterast på ein institusjon etter samanbrotet. 
I tillegg er det eit ekstra lag her, når den fjerde veggen tidvis fell ned og hennar medspelarar midt i ei scene kan byrje å diskutere om manusvalga hennar er riktige for serien. 

– Du kan ikkje ha stand-up i serien din, seier Patton Oswalt – som sjølv var med i Kongen av Queens – etter å ha brote vekk frå ei rolle som vektar. 
Han kritiserar det klisjéfylte valget, før figuren hans sjølvsagt blir nøydd til å halde stand-up på scena sjølv. 

Historia har vanskar med å trekke hovudet ut av si eiga Hollywood-ræv – og brukar mykje tid på å måle berømmingsfabrikken som eit helvete av inkompetente og rare menneske. 
Det tek litt tid før serien finn seg sjølv, rundt tredje episode byrjer den å få fotfeste, og tek seg rom til å seie noko i forvirringa. 

Lady Dynamite kjennest som ein slags arv etter Curb your enthusiasm, kryssa med metahovudet til Arrested Development og den splitta personlegdomen frå Unbreakable Kimmy Schmidt. 

Kanskje unntak av den paniske stilen, er sjølve materialet noko som har blitt gjort artigare ting med før – og parodien på parodien på parodien av sjølvbiografiske sitcoms er ikkje sterk nok. 

For fans av Bamford og hennar årelange undergrunnskarriere er det derimot mykje å bite i her. 
Serien strålar tidvis, spesielt i ein del figurvalg og situasjonane desse er satt i, men i dei fire første episodane er det ikkje nok til å skilje Lady Dynamite frå sjangeren ho gjer narr av. 
",1
"Roots S01 E01 - E02
En gripende generasjonskildring i ny drakt. 

Med glimrende skuespillerprestasjoner og massevis av energi er nyinnspillingen av den klassiske TV-serien Roots fra 1977 både gripende og underholdende. 

Historien om Kunta Kinte og hans etterkommere er en av de mest kjente slavehistoriene i USA. 
Både boken og originalserien har vært et viktig popkulturelt bidrag til forståelsen av den historiske bakgrunnen til mange svarte amerikanere. 

Roots har sin plass i USAs moderne kulturarv og er viktig som felles referanse. 
Men historien trengte fornyelse for å treffe dagens TV-publikum, og 2016-utgaven er godt rustet til å gripe nye generasjoner. 

Fra Afrika til Virginia 

Serien starter i Gambia, hvor den unge Mandinka-krigeren Kunta Kinte (Malachi Kirby) drømmer om å reise til Timbuktu for å studere. 

Hans drømmer blir til mareritt da han blir fanget av sin fars fiender og solgt til engelske slavehandlere. 

Reisen går over havet til USA. 
En reise i lenker. 
En reise hvor jeg kjenner hendene knytte seg i sinne over hvor intenst brutalt vi mennesker kan finne på å behandle hverandre. 

Mange stryker med underveis – av kuler, sykdom eller sår, men sterke Kunta Kinte overlever og blir solgt til en godseier i Virginia. 

Her begynner livet som slave på gården. 
Og vi følger først Kintes kamp for tilværelsen, og etter hvert også hans etterkommeres kamp. 

– 
En kan ikke kjøpe en slave, en må skape en slave 

De brekkekle ordene tilhører en av slavedriverne, og det er tidvis utmattende vondt å se hvordan hvite godseiere skaper sine slaver. 

Sekvensen hvor Kunta Kinte nekter å godta sitt slavenavn ""Toby"", og blir pisket sønder og sammen for sin motstand, er en av de ikoniske scenene fra Roots-historien som nok vil brenne seg fast hos nye seere. 

Selv om serien er smertefullt ærlig i sin visuelle beskrivelse av behandlingen slavene fikk, så er dette også en dramaserie som underholder og fenger. 

Handlingen er plottdrevet og ganske så tettpakket med fluktforsøk, hevnoppgjør og relasjonsdramatikk som driver oss igjennom generasjonskildringen. 

Her er det også mye humør og lunhet. 
Roots er god på å få fram både hverdagsgleder og vakre vennskap. 

Utfordringen for serien er at det blir etter hvert veldig mange personer å bli kjent med. 
Og vi hopper en del i tid for å rekke over hele historien. 
Dette gjør at noen av rollefigurene blir litt for kjapt introdusert, og litt for karikert i sin rollefunksjon. 

Her tyr Roots til klisjeene ved noen anledninger, og det blir noen scener som oppleves litt kunstige. 

Men stort sett er serien effektivt god i figuroppbyggingen. 
Etter to korte møter vet vi akkurat for en jævel gårdbruker Tom Lea (Jonathan Rhys Meyers) kan være. 

En del av figurene får også tid og rom til å utvikle seg, og det er lett å investere mye følelser i deres historier. 
Spesielt ""Fiddler"", mesterlig spilt av Forest Whitaker, er en figur som viser fram dualiteten i en slaves tilpasningsevne og menneskets ukuelig vilje på en imponerende måte. 

Han står for en av de vondeste og vakreste scenene i serien da han bestemmer seg for at nok er nok. 

Sier mye om røttene 

For det medievante publikum som har konsumert mye bøker, film og serier, er hovedtrekkene i Roots en historie som føles kjent. 
Men slavetemaet er sjeldent fortalt så godt og så effektivt gripende som i Alex Haleys fortelling. 

Roots har blitt kritisert for å ikke være så historisk riktig som forfatteren ga uttrykk for da boken kom ut i 1976. 
Han hevdet da at han hadde sporet sine røtter tilbake til Kunta Kinte. 
Men som historisk fiksjon er dette likevel en lærerik serie som klarer å si mye om røttene til mange svarte amerikanere. 

Hendelsene i Roots er tragiske og heroiske, det historiske bakteppe med krig og USAs utvikling brukes til god dramaturgisk effekt og rollegalleriet er fullt av minneverdige karakterer. 

Roots har premiere på HBO Nordic 31. mai og vises i fire episoder. 
",1
"Outcast S01 E01 - E04
Ikke uhyggelig nok på demonjakt. 

Outcast er skapt av Robert Kirkman, mannen bak The Walking Dead, og både premisset og pilotepisoden til Outcast er ganske så fengende. 

En rufsete prest er på demonjakt i en liten amerikansk småby. 
Med på laget får korsbæreren hjelp av en ung mann med en fortid full av besatte familiemedlemmer, samt noen unike evner som gjør livet surt for de helvetes plageåndene. 

Første episode starter med en smart etableringshistorie som låner frekt fra sjangermesterverket The Exorcist (1973). 
Raus med kroppsvesker, passe guffen og rik på mørke hemmeligheter fra fortiden. 

Men i de neste episodene går temperaturen ned. 
Outcast blir en ganske så kjedelig okultserie. 
Demonene er pregløse, smaken av småbyamericana ebber ut og dialogen er klønete forklarende. 
Og etter fire episoder opplever jeg at både estetikk, humør og hovedrollene har smeltet sammen i en seig og grå strøm av ting jeg har sett blitt gjort bedre før. 

Dølle demoner 

Kyle Barnes (Patrick Fugit) har vært omgitt av demoner siden barndommen. 
Det har kostet han hele familien, og når vi treffer han, bor han alene i sitt slitne barndomshjem på landet. 

Fostersøsteren Megan (Wrenn Schmidt) er den eneste kontakten han har med omverden, helt til han hører om en ung gutt som er besatt av mørke krefter. 
Da oppsøker han den lokale presten Anderson (Philip Glenister), og sammen tar de fatt på djevleutdrivelsen. 

Dette møte med ondskapen bringer tilbake minner fra Kyles barndom, og den plagede unge mannen får ny motivasjon til å finne ut hvem demonene er og hva de vil. 

Og disse demonene er det mange av. 
De skjuler seg blant oss mennesker på sjangersedvanlig vis. 
Men spesielt spennende er de ikke. 

Tradisjonen tro er dette skapninger som har merkelige pupiller og en hang til å knuse ting i zombieaktige raserianfall. 
De kan selvsagt sveve når de må, og forlater kroppen gjennom å tråkke knallhardt på vertens oppkastrefleks. 

I seg selv helt greie egenskaper, men jeg skulle gjerne sett at disse skapningene kunne skapt litt uhygge. 
Dette er en serie som tar seg selv sånn passe alvorlig. 
Da bør ondskapen gjøre inntrykk og ikke bare dundre humørløst løs på ""dette har jeg sett før""-irritasjonsnerven min. 

Får ikke ut potensialet 

Det er mye som ligger til rette for god ondskap i Outcast. 

Estetikken er veldig treffende for universet. 
Her er det skygger med plass til mye faenskap, og en gjennomgående visuell stil som legger opp til en stemningsintens serie om det overnaturlige. 
Kulissene er kledd for sørstatsskrekk, med klaustrofobiske kjøkkenskap og falleferdige gårdshus. 

Det tematiske er også på plass. 
Protestantisk djevelutdrivelse og spennet mellom de ""indre demoner"" (psykiske lidelser) og ekstern ondskap utgjør et spennende bakteppe for seriens mytologi. 

Men uhyggepotensialet hentes ikke ut. 
Og der må et manus og rollefigurer ta mye av skylda. 

Jeg er mest skuffet over hovedrollene. 
Både presten Anderson og Kyle etableres bra, men de utvikles ikke videre til spesielt interessante karakterer. 

Det skyldes i stor grad handlingen, hvor de to småprater seg gjennom trauste demonoppdrag som hverken avslører mye av dem som personer eller gir de mye å jobbe med dramaturgisk. 

De har begge sine familietragedier, de er begge nøkkelen til at serien kan bruke demonene til å symbolisere mer enn bare religiøs ondskap, men halvveis ut i sesongen har ikke serien klart å låse opp de mekanismene. 

Det halter også i noen sentrale bikarakterer. 
Lee Tergesen (Oz, The Americans) er totalt forglemmelig - og ganske korny - som slesk demon, og hverken Brent Spiner (Star Trek: 
The Next Generation) eller David Denman (The Office) klarer å krype ut av det opplagte som henholdsvis hattebærende mellomlederdjevel og bøllete småbypolitimann med et hjerte av gull. 

Lysglimt i mytologien 

Det er ikke bare sorgen i Outcast – det er god grobunn for snodige karakterer i Vest-Virginias blodige overtro. 

Mine to høydepunkt så langt er en tilsynelatende hyggelig gammel dame spilt av David Lynch-favoritt Grace Zabriskie (selveste Sarah Palmer fra Twin Peaks) og en gatesmart sheriff spilt av Reg E. 
Cathey – kjent som ribbekokken til Frank Underwood i House of Cards. 

Her treffer serien med karakterer som setter smak til både stemning og mytologi. 

Mye skyldes selvsagt disse to skuespillernes unike evner til å både stjele scener og framføre minneverdige karakterer. 
Men det er lov å håpe at Outcast kan trylle fram flere slike typer fra treverket i kirkebenker og skog. 

Jeg har ikke lest tegneserien som denne serien er basert på, men jeg aner at Kyles bakgrunn og rolle i kampen mot demonene også vil kunne løfte serien når den tar mer form. 

Så langt har det vært et par små hint som har kommet i ganske så dårlig framførte scener. 
Igjen skal Lee Tergesen få en del av skylda for at jeg var nærmere latter enn spenning ved de tilfellene. 

Handlingen rundt fostersøster Megan ser ut til å ta seg opp på slutten av episode fire, der ligger det også potensial til å utforske tematikken mellom overnaturlig og menneskelig ondskap på en måte som kan gi serien litt moralfilosofisk drivkraft. 

Det at Outcast kan skrive ""fra serieskaperen av The Walking Dead"" på plakaten, vil naturligvis gjøre at mange er nysgjerrige på denne serien. 
Men etter fire episoder er dette en skuffelse både når det gjelder grøss og godt drama. 

Outcast har premiere på FOX mandag 6. juni - første sesong er på 10 episoder. 
",1
"Thirteen S01 E01-03
Godt, men «lånt» thrillerdrama. 

Av og til dukkar det opp seriar som set spor i TV-verda, med stilmerker og uttrykk som dukkar opp lenge etter den originale serien. 
Thirteen er ikkje heilt ein av desse, men den fastset Broadchurch som den trendsetjaren den var. 

I ei dramatisk historie – som blant anna låner frå den verkelege verdas Natascha Kampusch – handlar Thirteen om Ivy Moxam, som rømmer etter å ha vore i fangenskap i tretten år, sidan ho sjølv var tretten. 
Det første spørsmålet politiet må stille seg er om ho er den ho seier ho er: 

- Menneske er bedritne, men er dei så bedritne? 

Det skal vise seg å ikkje bli det siste hodebryet ho skapar. 

Halvanna time unna Broadchurch 

Jodie Comer (My Mad Fat Diary) gjer ei sterk hovudrolle som Ivy. 
Store auge og eit raskt endrande lynne befestar figuren som eit mysterium som politiet kanskje har rett i å betvile. 
Det er meir bak den ville hårsveisen enn eit enkelt offer. 

Tonen minner absolutt om Broadchurch (det er til og med i same område), eit kaldt sør-England i nordic noir-lys, der ingen er heilt uskuldige. 
Første episode gjer ei veldig god etablering av familien Moxam, som allereie hadde byrja å rakne før Ivy kom att. 

Det er ikkje det at resten av episodane ikkje er gode, men dei første femten minutta er veldig godt samanskrudd, og etablerar eit godt grunnlag for resten av serien å stå på. 
Det er mykje uvisst som blir sakte avslørt i dei komande episodane. 

Sentralt i historia er òg to politietterforskarar, empatiske Carne (Richard Rankin) og skeptiske Merchant (Valene Kane), som får saka i fanget – «utan presedens» som politisjefen så fint seier det. 
Dei er seriens engel og djevel, og driv serien framover. 
Som politipar er dei ganske standard, men gjer fine roller som skil seg nok frå mangfaldet av kompiskonstablar der ute. 

Zoomar inn på offeret etter kidnappinga 

Venegjengen frå ungdomstida er eit anna viktig element. 
Kva gjer ein ungdomskjærast (Aneurin Barnard, Krig og fred) som ikkje har sett veninna si sidan ho var tenåring? 
Spesielt når ho ikkje har fått utvikle seg sidan då, og han har rukke å bli gift. 

– Så kva har endra seg? 
Alt? 
Ingenting?, spør Ivy. 

Det er møtet med kvardagen Thirteen prøver å finne ut av. 
Jakta på den kriminelle er eit viktig spenningsmoment, men sjølve forbrytaren er i stor grad i bakgrunnen, iallfall i dei tre første episodane. 
Etter kvart som politiet kjem nærare, kjem også vi nærare – men det er i større grad Ivy som blir avdekt enn skurken. 

Det er livet etter kidnappinga serien zoomar inn på – tematisk for så vidt ikkje ulike Unbreakable Kimmy Schmidt, men mørkare britisk. 

Lyddesignet er tett og nært, actionmusikken følast som blod som pumpar i øyra, med tidvis anmassande strykarar ved sidan av. 
Elles er musikken prega av musikksmaken til Tim, og denne Dark Dark Dark-låta som ligg over heile serien. 

Don't say sorry 

Serien vart skapt for ungdomskanalen BBC Three, som etter sparetiltak vart gjort til ein rein nett-kanal i mars, med lågare totalbudsjett, og tankar om kortare og meir fokusert innhald. 
Thirteen sine hendingsfylte fem episodar er ei reflektering av dette. 

Etter å ha skrive TV-manus her og der i nokre år – blant anna for såpesuksessen Hollyoaks – er dette Marnie Dickens første prosjekt som sjefsserieskapar. 
Ho har laga eit tett thrillerdrama i ein veldig tidsriktig stil, som hittil stiller fleire spørsmål enn det besvarar. 

Variantar av «Don't say sorry» er eit gjentakande replikk i Dickens penn – ikkje berre frå Ivy, men også andre figurar. 
Det er tydeleg at ein tanke om forlating er sentralt når det byggjast opp mot ei løysing, og før slutten er her er Thirteen ein spennande, om enn litt «lånt», krimserie som tek offeret sitt på alvor. 

Thirteen har norsk premiere på TV2 onsdag den 8. juni, dei to første episodane blir vist 21.45 og 22.50. 
",1
"The People v. O. J. Simpson S01 E01 - E07
Underholdende om 90-tallets store rettsdrama. 

The People v. O. J. Simpson: 
American Crime Story er en tettpakket og godt oppbygd serie. 

Den starter litt «fra virkeligheten»-sjangersatt – som en TV-film fra det tiåret serien henter handlingen sin fra – men utvikler seg raskt til et drivende, fengende og stort sett velspilt rettsdrama. 

Rettssaken mot den drapstiltalte idrett- og skuespillerkjendisen O.J. Simpson var en av 90-tallets store mediebegivenheter. 
Denne serien klarer på imponerende effektivt vis å fortelle den dramatiske historien med både personfokus, rettsalsdramatikk og et lett reflekterende blikk på det enrome mediesirkuset som preget saken. 

Den beste historien vinner 

Serien tar oss med inn i begivenhetene rett etter at Nicole Brown Simpson og hennes venn Ronald Lyle Goldman ble drept den 12. juni 1994. 

Nicoles eksmann O.J. Simpson (Cuba Gooding, Jr.) blir raskt politiets hovedmistenkte, og i godt spenningskomponerte episoder fortelles vi historien om en mistanke som blir til en hysterisk biljakt som ender i en begivenhetsrik rettssak. 

Historien bygges opp fra flere leire uten at den røde tråden glipper, og spesielt når forsvarsadvokat Johnnie Cochran (Courtney B. Vance) entrer manesjen, blir dette til en temposterk serie som evner å vise hvordan rettssalens historiefortellere tar i bruk alt fra juridiske tjuvtriks til karakterdrepende lekkasjer i kampen om å styre narrativet. 

Historien om O.J.-saken har flere eksempler på hvor effektivt og brutalt media kan brukes for å ødelegge og villede. 
Det er guffent å se hvordan aktoratets advokat Marcia Clarks (Sarah Paulson) kjønn stadig blir brukt mot henne – både av Cohcran direkte i rettssalen, og gjennom et systematisk fokus på hennes utseende og familieliv i media. 

Serien får også fram hvorfor konspirasjonsteorier mot Los Angeles-politiet, og det at O.J. 
Simpson ble oppfattet nok en svart mann forfulgt og arrestert av politiet, ble en stor del av rettssaken. 

Her vises både hvordan forsvaret skamløst spiller på hudfarge og kulturell bakgrunn for å vinne en rettssak, samtidig som vi får se mer enn nok av situasjoner til å skjønne hvorfor mistroen mot politiet var stor når det gjaldt behandlingen av svarte i Los Angeles og hvordan påtalemyndighetene undervurderte den mistroen. 

The People v. 
O.J. 
Simpson er et ganske grelt portrett av det amerikanske rettssystemet med sine systematiske skjevheter og svakheter for mediepåvirkning og manipulering. 
Og det portrettet rammer uansett hva du tror skjedde med Nicole Brown Simpson og Ronald Lyle Goldman. 

Stjernene er svakest 

Det er de etablerte skuespillerstjernene det svinger dårligst av i The People v. 
O.J. Simpson. 

Spesielt John Travolta blir stiv og overtydelig i sitt portrett av den selvhøytidelige og forsiktige advokaten Robert Shapiro. 

David Schwimmer klarer ikke å klatre helt ut av skyggen til signaturrollen Ross Geller i sin naive og litt fjollete tolkning av Simpsons gode venn Robert Kardashian. 

Cuba Gooding 
Jr får det heller ikke helt til. 
Han virker veldig opptatt av å definere noen signaturtrekk i Simpsons væremåte som tar veldig mye fokus og oppleves kunstig, men han finner seg bedre til rette i rollen etter hvert. 

Resten av rollegalleriet er heldigvis svært godt. 

Courtney B. 
Vance som Johnnie Cochran ligger hele tiden og vaker i en velartikulerte dualitet som gjør at en aldri helt vet om forsvarsadvokaten vil bruke deg som kanonføde eller gå i krigen for deg. 

Og Sarah Paulson og Sterling K. Brown gir både verdighet og fortvilelse til påtalemyndighetens advokater Marcia Clark og Christopher Darden, som på grunn av flere uheldige avgjørelser ser saken dreie seg lengre og lenger bort fra deres fysiske bevis. 

Jeg kan for lite om, og husker for lite av, den originale rettssaken til å gi en vurdering av hvor historisk korrekt serien er. 
Og det det har blitt poengtert (spoilereksempel) at begivenheter er rokert, og elementer pyntet på, for dramaturgiens skyld. 

Men som en fascinerende dramatisering av amerikansk rettshistorie er The People v. 
O.J. 
Simpson en serie som leverer en godt kjendiskrydret (du får et par kleine møter med The Kardashians også) og underholdende dose true crime til kveldskaffen. 

The People v. 
O.J. Simpson: 
American Crime Story begynner på TV3 torsdag 9. juni kl. 22.30. og vil sendes som dobbeltepisoder hver torsdag de neste fem ukene. 
",1
"Orange Is the New Black S04 E01 - E06
Netflix sin beste serie for bingewatching. 

Orange Is the New Black spiser timer som drops i sin fjerde sesong. 
Serien er perfekt for binging (maratontitting), og det skyldes en helt utsøkt balanse. 

Tonen skifter uanstrengt mellom sort humor og velskrevet dramatikk, og de parallelle historiene veksler sømløst på å drive handlingen framover. 

Men det store kunststykket er at OITNB nå er like mye karakterdrevet som plottdrevet. 
De store og små spenningshistoriene fenger fortsatt – det står mye på spill i en trykkoker som Litchfield. 

Og når serieskaper Jenji Kohan skrur ned intensiteten i de rødglødende handlingstrådene, så er jeg så investert i rollefigurene, at det er helt topp underholdning å følge deres hverdagsgleder og sorger. 

Alle jager penger 

Det er kampen om gryn og ressurser som preger den første halvdel av sesong 4. 

For å si det med synopsisstemme: 
En dobling av antall fanger tilspisser kampen om makt og velstand. 
En lukrativ truseforretning tiltrekker seg utfordrere. 
Og en ny kjendisfange gir nye inntjeningsmuligheter for de kreative. 

På utsiden er fengselets profittmargin det store temaet. 
Og serien er god til å vise fram hvordan fortjeningsstyrt fengselsdrift påvirker både innsatte og ansatte. 
Rekrutteringen av statsstøttede militærveteraner som fengselsvakter er med på å sette en mørkere tone på denne sesongen. 
Vi er tilbake til der vi var i sesong 2, hvor fengselets farer og harde virkelighet setter sitt preg på alle. 

Jeg liker den utviklingen. 
Det gir umiddelbar spenning fra første episode og hjelper på seriens troverdighet. 
Det gir også flere intense handlingstråder hvor mye står på spill, og det er herlig forvirrende å velge side. 

Humøret er likevel aldri langt unna. 
Og med noen småkleine unntak treffer komikken godt som krydder på sesongens mer alvorlige klangbunn. 

Artig å henge med gjengen 

Vi er nå helt forbi at dette er en serie om Piper Chapman (Taylor Schilling). 
Første sesongs hovedperson er blitt en av de mange rollefigurene vi følger med jevne blikk. 

Det er bra, for Pipers perspektiv blir for kjedelig i lengden. 
Og det er nettopp gjennom sitt store og sterke rollegalleri at OITNB hekter oss på kroken. 
Dette er knallgodt selskap, dette er folk vi vil henge med. 

Vi har alle våre favoritter og for meg er det svært gledelig at uheldige og munnrappe Nicky Nichols (Natasha Lyonne) dukker opp igjen, og at Suzanne 'Crazy Eyes' Warren (Uzo Aduba) fortsetter sin poengterte galskap. 
Det er også et par personer jeg personlig begynner å gå litt lei. 
Pipers selvrettferdige vesen beveger seg stadig høyere på den listen. 

Behandlingen av transpersonen Sophia Burset (Laverne Cox) er igjen noe av det vondeste serieskaper Jenji Kohan er med sine karakterer. 
Men i det vonde ligger seriens nerve. 
For til tross for sin brede publikumsappell og alt sitt lune underholdningsfokus, så viker ikke OITNB unna reelle problem. 

Og måten serien klarer å fange opp spekteret av troverdige utfordringer for innsatte i et amerikansk kvinnefengsel, gjør at humoren treffer bedre og dramatikken treffer sårere. 

Av de nye bekjentskapene er spesielt fangevokter Desi Piscatella (Brad William Henke) et herlig tilskudd av egenrådig energi. 
Seriens allerede dialogsterke rollegalleri utvides også med kjendiskokken Judy King (Blair Brown), som får det til å koke blant fengselets eldre garde. 

Det er også gledelig å se at serien fortsetter å eksperimentere litt med formen. 
Tilbakeblikkene fortsetter å brukes som dramaturgisk drivstoff til rollefigurenes nåværende problem. 
Og i en sekvens utfordres seriens enkameraproduksjon ved at samme situasjon overlapper fra to ulike synsvinkler. 
Dette blir et effektivt fortellergrep, og en lekenhet som jeg gjerne ser mer av. 

En fråtseperle 

Da jeg var ferdig med de seks episodene som ble sendt ut for anmeldelse, var jeg et eneste stort ""NEEEEEI"". 

Dette er en serie som virkelig har truffet med helgebinge-oppskriften, og det å måtte legge bort OITNB halvveis i en sesong har nå samme vanskelighetsgrad som ""spis kun halve chipsposen"" for meg. 

Etter et par middels sesonger med House of Cards har Orange Is the New Black tatt over plassen som den soleklart beste fråtseserien til bingegiganten Netflix. 

Så hvis du er fan, er det bare å riste sofaputene og gjør klar for et realt seriemaraton. 

Orange Is the New Black er på 13 episoder og har premiere på Netflix 17. juni. 
",1
"The Magicians S01 E01-04
Forhasta start, men mykje magisk potensial. 

Då eg var liten hadde eg innimellom ei kjensle av at eg heilt sikkert kunne magi. 
Det er slikt som hender når ein veks opp med fantasy, teikneserier og har litt for god fantasi. 
No latar eg i staden innimellom, stort sett gjennom indre monolog, at det er magi eg nyttar for å slå på det automatiske taklyset på kontoret, eller opne dørene til matbutikken. 

Mykje fiksjon, frå munnleg historietradisjon til nyare univers som Star Wars og Harry Potter, er basert på dette – at du berre ikkje har oppdaga den indre krafta di, som kan vere med på å redde verda. 
The Magicians set båe føtene godt planta i denne tradisjonen, men fornyar den inn i ungdomsseriens verden. 

Gode effekter til trass, tv-serien treff ikkje på alle punkt – især i den kompliserte verda som blir forsøkt oppbygd på veldig kort tid. 

Yer a Magician, Quentin! 

Quentin Coldwater (Jason Ralph) er ein utilpass ung mann som har brukt heile livet på å vere litt utanfor. 
Han har fordjupa seg i fantasybøker og illusjonar for å forsøke å rømme litt vekk frå verda, og har nytta si besteveninne Julia (Stella Maeve, Chicago PD) som anker til røynda. 

Dei var båe to veldig opptekne av bokserien «Fillory and Further», om ei slags Narnia-aktig magisk basert på forfattaren sine eigne born. 

Då han trur han skal på intervju til Yale, viser det seg at både han og Julia eigentleg er invitert til opptaksprøven til magiskulen Brakebills, eit eliteuniversitet med rom for ungdom med magisk potensial. 
Det mest interessante i seriens fire første episodar, eller kanskje minst forutsigbare er rett uttrykk, er at éin av dei to stryker testen. 

Det at me saman med «you're a Wizard, Harry»-figuren Quentin, òg får sjå kva som hender med smartingen som ikkje klarar å kome inn likevel er eit godt grep som fornyar interessa mi. 

Serien er basert på bøkene til Lev Grossman, som har sagt at historia er inspirert av hans eigen depresjon, det å føle seg vekke frå resten av verda med håp om at noko skal redde deg. 
Det ligg eit eller anna universelt og lurar her, så det er synd at tv-serien snublar litt når det skal byggje verda Quentin må lære seg. 

Hint av både «Orphan Black» og «Gossip Girl» 

Som du kanskje skjønar er eg veldig glad i «person med overnaturlege krefter»-scener, anten det er magikarar eller jediar eller superheltar. 
Effektbudsjettet som nerdekanalen Syfy (tidlegare The Sci Fi Channel) har gitt serien bidreg godt her. 
Sjølv om miljøa rundt figurane ofte kan vere litt blanke, er den digitale magien ei forsterkande kraft til seriens gode. 

– Holy shit, I did that, seier Quentin når han for første gong halvbevisst lagar eit House of Cards med kortstokken han stort sett berre har gjort hobbytriks med tidlegare. 

The Magicians kan minne litt om Orphan Black, om enn meir forhasta, med eit hint av Divergent, då Quentin i starten viser seg å vere litt vanskeleg å plassere i eit av skulens mange magi-hus. 

Nokre av dialogane mellom dei pene ungdommane gir luktar litt av både utsjånaden og dei snappy samtalane i Gossip Girl, og serien deler nok opphav med dei rappkjefta skumlingjegarane i Supernatural som showrunner Sera Gamble var sjefsprodusent på. 

Eit meir vaksent «Harry Potter» 

Parallellane til Harry Potter er noko serien må tole, men dette er eit hakket meir vaksent univers. 
Eg kan iallfall ikkje hugse mange (overraskande påkledde) sexscener på Hogwarts, og heller ikkje alkoholhaldige tryllefestar satt til MGMT-musikk. 

Det er også tydeleg at denne serien er satt til vårt univers, der Harry Potter er ei bok folk har lest, og George Bush Junior faktisk er ein trollmann (dette forklarar mykje). 

Første episode kastar mykje på sjåaren. 
Det er mykje godt der, men den presser veldig mykje informasjon på eit lite område, og dei komande to episodane er diverre ujamne totalt sett – verken figurane eller skulemiljøet får særleg plass, og figurar og hendingar vert lagt i miksen utan gode forklaringar. 

Litt artig er det jo når moglegheita for å bli nekta å feste nesten verkar like skummelt som utomjordiske beist, men det etablerar ikkje så mykje for seriens del. 
Den fjerde episoden snur stemninga, og fokuserar endeleg inn igjen på handlinga, figuren Quentin, og kor sterke kreftene i denne verda er. 

Eg får mest lyst til å lese bøkene 

Hendingane frå bøkene er stokka litt om på, hovudsakleg for å setje opp ei sterkare konflikt i første sesong. 
Det er synd at serien ikkje tek seg tid til det faktiske skulearbeidet, dei magiske formlane verkar mest som handrørsler figurane plutseleg kan – at boklesarar veit kva som går inn i arbeidet er ikkje ei trøyst for tv-tittarane. 

TV-serien er grei nok til å byrje med, men det verkar som om dei rasar gjennom mykje av handlinga for å gjere plass til noko i slutten av sesongen. 
Effektarbeid og ei interessant verd gjer mykje for å vege opp for eit forhasta plott i byrjinga. 
Fjerde episode gir meg òg håp om at det kjem noko å bite i etter kvart her. 

Men først og fremst får eg lyst til å lese meir av bøkene. 

Heile første sesong er tilgjengeleg på HBO Nordic frå 20. juni, og ligg også i amerikansk iTunes. 
",1
"The NightOf S01 E01 - E07 

HBO går tilbake til røttene med oppslukende krimdrama. 

The Night 
Of er en serie som kanaliserer tema og stilgrep fra gamle HBO-klassikere som Oz og The Wire og bygger en kompleks og drivende god krimhistorie. 

I tillegg til hyggelige gjensyn med flere kjente fjes fra de nevnte seriene, er John Turturro imponerende god som den rufsete advokaten John Stone. 

Turturro bærer faktene, bakgrunnshistorien og den moralske dualiteten til en sliten «ambulansejeger»-advokat som snubler over en drapsmistenkt i varetekt. 
En rollefigur som fungerer utmerket til å sette nåla i nervesenteret til det amerikanske rettssystemet. 

Det er lett å la tankene gå til sterke true crime-historier som Serial og Making a Murderer i det vi ser hva som kan skje med både etterforskning og rettssak når lovens lange arm veldig tidlig mener de har funnet den skyldige. 

Følger mange, men mister aldri tråden 

Handlingen foregår i et levendegjort New York, hvor den muslimske studenten Nasir Khan (glimrende spilt av Riz Ahmed) ender opp som drapsmistenkt etter en kaotisk natt. 

Drapsofferet er en hvit, ung og ganske velstående kvinne (Sofia Black D'Elia) som Nasir har tilbrakt natten med, og saken får raskt høy prioritet både hos politiet og hos media. 

Vi følger Nasirs reise gjennom avhør, fengsling og rettssak. 
Samtidig som vi følger politiets etterforskning, advokatene på begge sider og hva drapsmistanken og advokathonorarene gjør med hans familie. 

The Night 
Of er knallgod i sin kompleksitet. 
Etter sju episoder er det fremdeles umulig å si om Nasir bare er særdeles uheldig, eller en voldelig morder. 

Politiet serverer oss stadig små brikker som støtter mordanklagene, men advokat Stone finner både hull i teoriene og andre med mulighet og bedre motiv. 

I likhet med The Wire er dette en serie som klarer å fange opp de mange sidene. 
En slik mordsak påvirker veldig mange, og konsekvensene spilles ut i et seigt tempo som aldri mister intensitet eller relevans. 

Det gir serien både vonde og morsomme sidespor. 
I dette fiksjonsuniverset er det like naturlig å vri seg på stolen av hvordan et lokalsamfunn snur seg mot en far som allerede har mistet så mye, som det er å le av en foteksembefengt advokat med kløpinne på innelomma. 

Det er noen steder situasjonene eskalerer vel raskt i denne stort sett perfekt oppbygde krimkomposisjonen. 
I seriens første episode opplever jeg at den intense fortellerstilen nesten brister troverdigheten et par ganger. 
Men det er ikke noe som ødelegger opplevelsen. 

En troverdig samfunnskritikk 

Det amerikanske rettssystemet har blitt gjenstand for mye kritikk fra underholdende historier de siste årene. 

Både første sesong av podkastføljetongen Serial og serien Making a Murderer har, uten å påstå skyld eller uskyld, vist hvordan politiets hovedteori kan sørge for at etterforskninger snevrer inn før alle bitene nødvendigvis er på plass. 

Og i vår har også serien om O.J Simpson pekt på hvordan en rettssak, med påfølgende mediedekning, kunne dreies til å handle om helt andre historier enn den opprinnelige forbrytelsen. 

Denne gangen er det ren fiksjon som fortelles, men det er de samme svakhetene i rettssystemet som vises fram – i en historie som både engasjerer og opplyser. 

Serien er basert på den britiske serien Criminal Justice (skrevet av Peter Moffat) som tok for seg flere individers ulike møter med rettssystemet. 
Richard Price (som også skrev for The Wire) har latt seg inspirere av disse og flyttet det hele til sin hjemby New York. 

Her får byens tragiske terrorhistorie, kulturelle konflikter og særpregede nabolag spille inn i jakten på rettferdighet. 
Price har stålkontroll på disse elementene og bruker sin byforståelse til å vise oss mange av de variablene som kan bli avgjørende for de som er involvert i en rettsprosess. 

The Night 
Of ser veldig bra ut på skjermen, serien behersker kunsten å fortelle med musikk og den holder spenningsnivået både høyt og hjernekriblende helt fram til siste episode. 

Best er likevel rollegalleriet som virker å sprette naturlig ut av fortauskanter og kontorbygg med sin personlighet skrevet i ansiktsuttrykkene. 
Når slike typer i tillegg får boltre seg med smart dialog og gjenkjennelige styrker og karakterbrister, så ser The Night 
Of ut til å bli sommerens store opplevelse for de krimdramaglade. 

Denne anmeldelsen er basert på syv av åtte episoder. 

The Night 
Of har førpremiere på første episode fredag 24. juni. 
Serien starter med ukentlige episoder på HBO Nordic fra mandag 11. juli. 
",1
"Killjoys S01 E01 - E10
Enkel underholdning for sci-fi-elskere. 

God science fiction-underholdning er aldri noe vi får nok av på TV. 
Jeg så derfor med stor iver frem til at Killjoys skulle bli tilgjengelig i Norge. 

Nå er hele den første sesongen lagt ut hos HBO Nordic, og serien sikter seg inn på et publikum som ønsker seg 40 minutter med enkel underholdning. 

Her er det mye action og pene skuespillere – vittighetene er mange og tempoet er høyt. 
Det er ganske morsomt, men serien mangler sjelen og nerven som kunne gjort den virkelig interessant. 

Dussørjegere i verdensrommet 

Killjoys tar oss med til Quad, et planetsystem langt, langt borte, i en tid der de rike har det fint og de fattige er undertrykt. 
Makta er det selvsagt et skummelt multiplanetarisk konsern som sitter med. 

Vi følger de tre dussørjegerne Dutch (Hanna John-Karmen) og brødrene John og D’avin (Aaron Ashmore og Luke Macfarlane), på deres jakt etter kjeltringer i Quad, samtidig som de prøver å unngå å bli trukket inn i klassekrigen som er i ferd med å bryte ut. 

Serien følger den kjente malen med avsluttende handling i hver episode, samtidig som en rød tråd binder det hele sammen. 

Dutch har en mørk fortid som er i ferd med å innhente henne, D’avin lider av posttraumatisk stress, mens John sliter med sin vanskelige barndom. 

Artig, men prøver for hardt 

Hanna John-Kamen er tøff i rollen som den hardbarka, men sensuelle Dutch. 
Hun og Aaron Ashmore (som ikke må forveksles med sin mer berømte tvillingbror Shawn Ashmore) har god kjemi på skjermen, og vennskapet deres virker derfor troverdig og fint. 

Litt verre er det med Luke Macfarlane, som ikke alltid har like god komisk timing når han skal levere vittigheter som «let’s find some treasure and blow shit up», før gjengen skal ut i ilden. 

Humoren passer stort sett fint med seriens «campete» stil, men jeg får stadig følelsen av at skuespillerne prøver litt for hardt. 

Selv om Dutch er en skikkelig stilig rollefigur kan hverken hun eller noen av de andre rollefigurene i Killjoys måle seg med for eksempel Nathan Fillion i Firefly, når det gjelder å levere teite vitser med akkurat passe mengde sjarm. 

Lettbeint moro 

Killjoys er ikke en serie som får deg hekta med en gang. 
40 minutter er litt lite for å etablere et fiktiv univers med egne lover og regler, samtidig som seriens rollefigurer skal introduseres. 

Vi kastes ut i handlingen uten at det brukes særlig mye tid på etablering av de tre hovedpersonene. 
I de første episodene hang jeg derfor ikke helt med på hvorfor jeg skulle bry meg om Dutch og Co., og det tok omtrent fire episoder før jeg hadde etablert et forhold til dem. 

Deretter tar det seg skikkelig opp, også fordi den andre halvdelen av første sesongen bruker mer tid på den røde tråden i fortellingen. 

Etter hvert som jeg blir bedre kjent med rollefigurene begynner det å svinge av Killjoys. 
Serien er likevel ingen ny Battlestar Galactica eller Firefly, og i dagens sci-fi-landskap er The 100 et bedre valg. 

Men hvis du er ute etter lettbeint moro som kan mette sci-fi-behovet en smule, så skal nok Killjoys klare å underholde deg. 

«Killjoys» ser du hos HBO Nordic. 
Hele sesong 1 er ute, og nye episoder av sesong 2 kommer hver lørdag. 
",1
"Mr. RobotS02 E01-02 

Djuptgåande psyke i post-apokalypsens første dagar. 

(Nokre spoilerar for første sesong i teksten) 

Første sesong av Mr. Robot var ein glimrande teknologisk thriller. 
Ikkje berre fordi den tok temaet på alvor – den er milevis meir realistisk enn CSI Cyber og andre teknologisk retta TV-seriar – men fordi den hovudsakleg var driven fram av ein spennande og djuptgåande hovudfigur, hackaren Eliot. 

Starten av andre sesong flyttar fokuset frå teknologien og går endå djupare inn i hovudet hans. 
Me såg fleire tilfelle av Eliots mentale programmering førre sesong, dog støtta av ulike sentralstimulerande middel, men desse to første episodane nyttar det som gallionsfigur i hans jakt på å bli kvitt både psykiske plager og medikament. 

Serien er framleis skarpt laga, og nydeleg filma, TV. 
Det er høgt under taket, men tomrommet er fylt av trykk, ikkje luft. 
Figurane i serien blir nærast pressa ut i biletekantane av den særs bevisste kamerabruken, og det er godt å sjå at det finst noko TV som tør å leike med dette, med god effekt. 

Nytt og gamalt 

Den første episoden av førre sesong var mogleg fjorårets beste opningsepisode. 
All informasjonen den fekk pakka inn i éin time utan å kjennast overfylt og forhasta var makelaus. 

Mannen bak dette er Sam Esmail, som har monsterjobben med å både skrive alle, og regissere fleire av, episodane. 
Ikkje verst til å framleis vere eit ganske ubeskrive blad. 
For å illustrere, han har ikkje ein gong arbeidd på nok film- og tv-prosjekt til å fylle ut alle fire plassane i «best of»-hylla på IMDb.com. 

Men han har òg vore dyktig i utplukkinga av Rami Malek som Eliot. 
Han er langt frå den einaste gode skodespelaren i serien, men utan at denne figuren fungerer hadde serien fort vakla – spesielt når me går endå tettare på det som går føre seg i hovudet hans. 
Malek er denne litt fråkopla skikkelsen med hud og hår. 

Sesongen startar der den førre slutta, storhendinga som på mange plan gav attrop til Fight Club har hendt, og har byrja å gi megakonglomeratet Evil Corp fleire alvorlege skrammer. 
Nokre figurar blir borte, men andre kjem til – blant anna Craig Robinson (Pineapple Express) som ein snill, men mystisk hundeeigar med uvisst tilvære. 

Andre er Joey Badass som Leon, ein figur som er veldig, veldig oppteken av Seinfeld, og er ein straum av dei meir morosame figurane i opningsepisodane. 
Grace Gummer (Frances Ha) speler FBI-økokrimetterforskaren Dominique DiPierro, som ein figur eg mistenkjer me kjem til å heie litt på etter kvart. 

Tek tempen på store teknologiske samfunnsspørsmål 

I ei verd der det for tida stormar rundt overvåkningspotensialet til det allereie hysterisk populære Pokémon Go og me er på full fart inn i det kontantlause samfunnet, er det lett å tappe inn i potensialet til fullstendig relevant frykt (og mogleg irrelevant paranoia) for teknologi. 
Den kjensla som får deg – eller Facebook-skapar Mark Zuckerberg – til å teipe over webkameraet, og kople ut mikrofonen på datamaskina di, berre i tilfelle nokon sjekkar. 

Ein historie som klarar å vere både spennande, karakterdrive, og samtidig ta opp dei interessante problemstillingane gjorde første sesong av Mr. Robot til glimrande TV. 
Starten på andre sesong endrar litt fokus, og sjølv om det på alle måtar er for tidleg å konkludere, så kan dette gå mange vegar. 

Serien har nok ikkje gjort seg ferdig med overvakningsaspektet enno, men etterdønningane av første sesong har framleis mange stader å forplante seg gjennom. 
Om den første fokuserte på overvakinga, er det nok vår avhengnad av pengane dei blir pensa borti denne gongen. 

Andre sesong av Mr. Robot visast på NRK3 og i nett-tv torsdagar 22.30, frå den 14. juli. 
Første sesong ligg på HBO Nordic. 
",1
"Stranger Things S01
Sår og kul retrofest. 

Stranger Things er en serie som oser av referanser til 80-tallets familievennlige spenningsfilmer, og som klarer å høste den tykke nostalgitåka til en stemningsfull og sår mysterieserie. 

Her er de nerdete barna helter, det lurer noe mystisk i skyggene og det lokale militæranlegget har noe skummelt på gang. 

Med noen knallgode rollefigurer, et knakende godt soundtrack og en lekker fargepalett som gir behagelig frysninger nedover ryggen, har brødrene Matt og Ross Duffer skapt en kul og rik verden. 
Hvor tema som vennskap og det å miste et barn behandles både lunt og brutalt. 

Er det noe mystisk der ute? 

Året er 1983 og etter en real runde med rollespill i kjellerstua, må firerbanden Mike (Finn Wolfhard), Dustin (Gaten Matarazzo), Lucas (Caleb McLaughlin) og Will (Noah Schnapp) bryte opp for kvelden. 

Men bare tre av guttene legger seg i sin egen seng den natten. 
På veien hjem forsvinner Will sporløst, og i de neste dagene og ukene er mor, venner og politikorpset i den lille småbyen Hawkins i Indiana på leting. 

Mamma Joyce (Winona Ryder) er overbevist om at hun kan høre sin sønn kommunisere gjennom elektriske forstyrrelser, mens guttene tyr til sin kule vitenskapslærer for å sjekke noen av sine teorier rundt forsvinningen. 

Stranger Things klarer på imponerende vis å kombinere High School-sjangerens stemning og kulisser med en blanding av Steven Spielbergs 80-talls lunhet og Stephen Kings øye for det ubehagelige. 

Vi får henge i kjellerstua, ved skapene i skolegangen, på hjemme alene festen og på burgersjappa, samtidig som etterforskningen tar oss med inn i hemmelige laboratorier og inn i det utrolige. 

Det hele krydret av en god dose nerdehumor, en nese for smarte visuelle overganger og rikelig med situasjoner hvor det å rekke å lukke døra/trykke på heisknappen/vrikke seg fri gir effektiv spenning. 

Mye under overflaten 

Det er lett finne ting å klage på i Stranger Things - hvis man vil. 
Dette er den scenen fra Alien, den gåturen fra Stand By Me og det forholdet fra E.T. 

Serien er et lappeteppe av kjente handlingstråder og scener, men brødrene Duffer legger på ingen måte skjul på sine inspirasjonskilder. 
De klarer å få disse brikkene til å smelte sammen til noe større enn sine respektive referanser, og bruker det nostalgiske sløret til å skape et stilsikkert fiksjonsunivers som holdes i både bilder og historie. 

Her veves vitenskap, populærkultur og det overnaturlige sammen av en usynlig tråd som glimtvis lar snev av et større tematisk alvor skinne gjennom. 

Som noen av de beste familiefilmene fra 80-tallet, klarer Stranger Things å bruke en dramatisk spenningshistorie til å fortelle noe større mellom linjene. 

Tematisk er dette en historie om hvor grusomt det kan være når noen av de yngste blir tatt fra oss, eller rammes av noe uhelbredelig. 
Serien griper inn i de følelsesmessige reaksjonene, og utforsker de både fra barneperspektiv, fra samfunnsperspektiv og fra foreldreperspektiv. 

Dette er tråder som går utover den faktiske handlingen i serien, og kan leses ut av både rollefigurer, detaljer og sideplott. 
Her er serien god til å si mye om savn, mot, fortvilelse og desperasjon. 

Det svinger av rollegalleriet 

En av seriens styrker er at Stranger Things klarer å bygge særegne stemninger og relasjoner innen de ulike gruppene vi henger med, samtidig som de funger godt sammen når de overlapper. 

Duffer-brødrene får til sexfikserte småbytenåringer. 
De får til det godlynte og naive sheriffkontoret. 
De får til det kjølige militæranlegget. 
De får til den tynnslitte alenemorfrustrasjonen i et dårlig isolert hus i utkanten av byen. 
Og viktigst av alt – de får kjemien i den unge vennegjengen til å sitte perfekt i kjellerstua. 

Hver for seg er disse miljøene fulle av sjangersmak, men den vaskes ikke bort når de krysser hverandre. 

En blomsterbukett bør gå til de som har valgt ut skuespillerne. 
Serien treffer blinkskudd med de sentrale rollene. 

Sheriff Hopper blir akkurat så plaget og rufsete som han skal være i David Harbours godlynte tolkning. 
Winona Ryder bærer styrken og fortvilelsen til en ung mor som nekter å gi opp håpet. 
Og hun matches utmerket av Joyces eldste sønn, spilt av Charlie Heaton, som mestrer outsiderens tilbakeholdne verdighet i møte med både bøller og en mor som glipper ut i fortvilelse. 

Best liker jeg likevel å henge med nerdegjengen. 
Finn Wolfhard og Millie Bobby Brown kler å være hjernen og musklene i mysterieoppklaringens driftigste duo. 
Og Gaten Matarazzo som den såre og morsomme Dustin er noe av det mest umiddelbart sjarmerende jeg har sett av en ung skuespiller. 

Det komplekse rollegalleriet, den småmagiske estetikken og den tettvevde underteksten gjør Stranger Things til en serie som fanger essensen av 80-tallets entusiastiske fortellerglede, og får den til å skinne på skjermen i 2016. 

Har du kjellerstue, så slå av taklampa og se serien der. 
",1
"Vice Principals S01 E01 - E06
Drøyt, kleint og velspilt fra skoleadministrasjonen. 

Det er vanskelig for meg å ikke bli begeistret for Vice Principals. 
Serien er stappet av ting jeg elsker. 

Dette er en real dose alternativ High School komedie, serien er skrevet av folket bak fantastiske Eastbound & Down og hovedrollene spilles av Danny McBride og min Justified-favoritt Walton Goggins. 

Og bare for å gjøre det latterlig lett for meg å digge dette: 
Bill Murray dukker opp i som gjest i første episode, og på soundtracket har de nydelige Be True To Your School av Beach Boys. 

Jepp, jeg er langt fra nøytral i denne sammenhengen. 
Og hvis du også er glad i disse tingene, så har du mye å glede deg til i sommer. 

To prinser, ett kongerike 

Neal Gamby (Danny McBride) og Lee Russell (Walton Goggins) er begge assisterende rektorer på en skole i Sør-Carolina. 
De to er rake motsetninger som misliker hverandre sterkt. 

Gamby er en snarsint, småbøllete og ufølsom type som rakker ned på andre for å føle seg viktig. 
Russel er en sleip og falsk fyr med et voldsomt sinne som nyter å ødelegger for andre for å føle seg bedre. 

Da den aldrende rektor Welles (Bill Murray) må gå av for å pleie sin syke kone, tror begge assistene at deres dag i solen har kommet. 

Men rektorjobben går til den faglig dyktige alenemoren og professoren Belinda Brown (Kimberly Hebert Gregory), noe som sender begge idiotene ut på krigsstien – med en felles fiende. 

Med lærerværelset som hovedarena følger vi den skjøre alliansen mellom Gamby og Russel, samtidig som vi blir kjent med deres sosiale forbindelser utenom arbeidstiden. 

Det blir massevis av kleine og drøye situasjoner. 
Noen veldig barnslige, som spytting i tekopper og grov utskjelling. 
Men her er det også mørkere og sårere oppgjør som ""stalking"" av kollegaer og ren sabotasje av andres liv. 

Både McBride og Goggins storspiller i sine respektive roller. 
De behersker seriens ubehøvlede tone og spiller tett opptil frigjort sjåvinistisk galskap i sine ytterpunkter. 
Her er det også rikelig med smak av Kenny Powers og Boyd Crowders utilfredse ego og lettgjenkjennelige talemønster i begge figurene. 

Går for det drøye og det kleine 

Vice Principals er ikke en serie som går for de store latterbrølene. 
Det er en serie som bruker komediens formgrep, men som holder på nerven og det menneskelige dramaet i de smått absurde situasjonene. 

""Over the top""-hendelser som hadde passet godt inn i plumpe komedier fra Hollywood får her utspille seg i all sin barnslighet, men de får også bryne seg på mer troverdige reaksjoner fra de øvrige rollefigurene. 

Det er en sårhet og en vilje til å takle faktiske problematiske menneskesyn i seriens forferdeligheter, og Vice Principals er ikke redd for å holde på dette ubehaget. 

Serieskaper og regissør Jody Hill har tidligere gått langt i sin blanding av komedie og dramatisk innhold i sin film Observe and Report fra 2009. 
Filmen fikk mye negativ oppmerksomhet på grunn av en ubehagelig sex-scene hvor Seth Rogen har sex med en ruset og bevistløs Anna Farris. 
Også i Vice Principals tar drøyheten opp i seg et mørkt alvor som evner å punktere komedien. 
Dette gjør at serien kan gå langt ut i overdrivelsen for å gjøre sine poeng, uten at den mister evnen til å skape relevans og refleksjon. 

Det er lett å heie på våre hovedpersoner i perioder, både i kjærlighetslivet, i nabokrangler og i sin maktkamp på kontoret. 
Men det er også en serie som treffer godt i sin karikatur av usympatiske og stormannsgale menn. 

Kimberly Hebert Gregory spiller glimrende som rektor Brown, det sobre og menneskelige motstykket til våre to antihelter. 
Hun tvinger deres bøllete fiendtlighet inn i perspektiv, og gjør at det er litt vondt å se på situasjonskomikken. 

Det går noen episoder før serien får finstemt stemningen og kjemien mellom de sentrale figurene. 
Og jeg må innrømme at jeg kjedet meg litt i starten. 
Men etter seks episoder begynner det å svinge av denne mørke komedien – et godt valg for dem som vil ha det litt skrudd på skjermen i sommer. 

Vice Principals har premiere på HBO Nordic 18. juli. 
Ny episode kommer hver mandag. 
",1
"Looking:The Movie 

Tilfredsstillende avslutning, men Looking er best i serieformat. 

Det er et kjærkomment gjensyn med gjengen når HBOs Looking nå er tilbake på skjermen med en avsluttende filmepisode. 

Her serveres vi rikelig med de ingrediensene som gjorde spesielt andre sesong i selskap med de tre homofile vennene Patrick, Agustín og Dom til en lun og hverdagsvakker seriefavoritt. 

Sexen er intim, fylletabbene relaterbare og kameraet er kjentmann i et San Francisco som gir både smak og billedskjønnhet til historien. 

Dramedien er også morsom. 
Regissør og manusmedforfatter Andrew Haigh har fylt sin finale med flere replikksterke observasjoner som treffer både tidsånd og medmennesker. 

Men en kjapp avslutningsfilm er ikke et optimalt format for disse ellers glimrende seigt fortalte historiene. 
Dette er en tettpakket og gjenforeningspreget Patrick-historie som har mange opplagte holdeplasser og som får et snev av punkt-til-punkt tegning over seg. 

En slags gjenforening 

I god oppfølgerstil er det et bryllup som samler gjengen. 
Patrick (Jonathan Groff) har tatt farvel med San Francisco og har bodd i Denver de siste ni månedene. 
Uten kjæreste og med ny jobb. 

Da Agustín (Frankie J. Alvarez) og Eddie (Daniel Franzese) inviterer til bryllup, tar han likevel turen tilbake til sine venner og sine havarerte forhold. 

Det blir en langhelg med mimring, festing, ny dramatikk og gamle følelser. 

Det er Patrick som står i sentrum for både handling og det meste av dramatikken denne gang. 
Og hans sammensatte selvsikkerhet og usikkerhet blir vår inngang til både nyfunnen livsvisdom og flere poeng rundt seksuell identitet i 2016. 

Jeg er usikker på når filmen ble ferdigstilt, men nattklubben har en fremtredende rolle i Looking: 
The Movie. 
Og jeg synes det er godt å se at baren og dansegulvet får være en trygg plass full av glede og kjærlighet, en drøy måned etter den grusomme skytingen på klubben Pulse i Orlando. 

Med bryllupet som bakgrunn er også filmen innom hvordan samfunnets holdning til homofili har preget ulike generasjoners oppvekst og forhold til egen seksualitet. 

Blir lite tid til å henge med gjengen 

Noe av det som forsvinner i en filmepisode er Lookings nydelige evne til å dvele ved situasjoner og karakterer. 

Mine favorittepisoder fra serien er Looking For The Future fra sesong 1 og Looking for Truth fra sesong 2. 
To episoder viet til at Richie (Raúl Castillo) og Patrick blir kjent med hverandre på ulikt vis. 
Episoder som gir nære karakterportrett i nydelige omgivelser i et hypnotisk tempo. 
Denne magien oppstår ikke når handlingen tvinges inn i en drøyt 80 minutter lang film. 

Filmen blir ganske statisk i formen. 
Den består av en serie samtaler rundt forhold, tillit og selvrealisering, krydret med flere langvarige turer på dansegulvet – hvor sprit og diskomørket gir brennstoff til noen livsendrende avgjørelser. 

Dialogen er god, og nattklubben syder av drama, men jeg merker jeg savner å bare henge og bli bedre kjent med nye sider av dette nydelige rollegalleriet. 
Her småhaster vi gjennom en romslig porsjon drama og handling på litt for lite tid. 

Når det er sagt. 
Vi kjenner gjengen ganske så godt nå. 
Så underholdningsmessig fungerer det greit med en avslutningsfilm som tar tak i noen av de sterkeste trådene, og lar de floke seg inn i hverandre en siste gang. 

Har du vært fan, er dette en stemningsfull og samtalegod sistekveld med gjengen. 
Men det er litt bittersøtt å runde av med en film som så vidt kan kalles helaftens. 

Spesielt når Looking: 
The Movie ender med en nydelig liten scene som skinner i både situasjon og visuell styrke. 
En lett melankolsk påminner om hvilken fin serie vi mister her, og et lite hjertesukk – denne gjengen hadde fortjent en hel sesong. 

Looking: 
The Movie har premiere på HBO Nordic 24. juli. 
",1
